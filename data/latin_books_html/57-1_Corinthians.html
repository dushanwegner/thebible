<h1>1 Corinthians</h1>
<p class="chapters"><a href="#1-corinthians-ch-1">1</a> <a href="#1-corinthians-ch-2">2</a> <a href="#1-corinthians-ch-3">3</a> <a href="#1-corinthians-ch-4">4</a> <a href="#1-corinthians-ch-5">5</a> <a href="#1-corinthians-ch-6">6</a> <a href="#1-corinthians-ch-7">7</a> <a href="#1-corinthians-ch-8">8</a> <a href="#1-corinthians-ch-9">9</a> <a href="#1-corinthians-ch-10">10</a> <a href="#1-corinthians-ch-11">11</a> <a href="#1-corinthians-ch-12">12</a> <a href="#1-corinthians-ch-13">13</a> <a href="#1-corinthians-ch-14">14</a> <a href="#1-corinthians-ch-15">15</a> <a href="#1-corinthians-ch-16">16</a></p>
<h2 id="1-corinthians-ch-1">Chapter 1</h2>
<p class="verses"><a href="#1-corinthians-1-1">1</a> <a href="#1-corinthians-1-2">2</a> <a href="#1-corinthians-1-3">3</a> <a href="#1-corinthians-1-4">4</a> <a href="#1-corinthians-1-5">5</a> <a href="#1-corinthians-1-6">6</a> <a href="#1-corinthians-1-7">7</a> <a href="#1-corinthians-1-8">8</a> <a href="#1-corinthians-1-9">9</a> <a href="#1-corinthians-1-10">10</a> <a href="#1-corinthians-1-11">11</a> <a href="#1-corinthians-1-12">12</a> <a href="#1-corinthians-1-13">13</a> <a href="#1-corinthians-1-14">14</a> <a href="#1-corinthians-1-15">15</a> <a href="#1-corinthians-1-16">16</a> <a href="#1-corinthians-1-17">17</a> <a href="#1-corinthians-1-18">18</a> <a href="#1-corinthians-1-19">19</a> <a href="#1-corinthians-1-20">20</a> <a href="#1-corinthians-1-21">21</a> <a href="#1-corinthians-1-22">22</a> <a href="#1-corinthians-1-23">23</a> <a href="#1-corinthians-1-24">24</a> <a href="#1-corinthians-1-25">25</a> <a href="#1-corinthians-1-26">26</a> <a href="#1-corinthians-1-27">27</a> <a href="#1-corinthians-1-28">28</a> <a href="#1-corinthians-1-29">29</a> <a href="#1-corinthians-1-30">30</a> <a href="#1-corinthians-1-31">31</a></p>
<p id="1-corinthians-1-1"><span class="verse-num">1:1</span> <span class="verse-body">Paulus vocatus apostolus Christi Iesu per voluntatem Dei et Sosthenes frater</span></p>
<p id="1-corinthians-1-2"><span class="verse-num">1:2</span> <span class="verse-body">ecclesiae Dei quae est Corinthi sanctificatis in Christo Iesu vocatis sanctis cum omnibus qui invocant nomen Domini nostri Iesu Christi in omni loco ipsorum et nostro</span></p>
<p id="1-corinthians-1-3"><span class="verse-num">1:3</span> <span class="verse-body">gratia vobis et pax a Deo Patre nostro et Domino Iesu Christo</span></p>
<p id="1-corinthians-1-4"><span class="verse-num">1:4</span> <span class="verse-body">gratias ago Deo meo semper pro vobis in gratia Dei quae data est vobis in Christo Iesu</span></p>
<p id="1-corinthians-1-5"><span class="verse-num">1:5</span> <span class="verse-body">quia in omnibus divites facti estis in illo in omni verbo et in omni scientia</span></p>
<p id="1-corinthians-1-6"><span class="verse-num">1:6</span> <span class="verse-body">sicut testimonium Christi confirmatum est in vobis</span></p>
<p id="1-corinthians-1-7"><span class="verse-num">1:7</span> <span class="verse-body">ita ut nihil vobis desit in ulla gratia expectantibus revelationem Domini nostri Iesu Christi</span></p>
<p id="1-corinthians-1-8"><span class="verse-num">1:8</span> <span class="verse-body">qui et confirmabit vos usque ad finem sine crimine in die adventus Domini nostri Iesu Christi</span></p>
<p id="1-corinthians-1-9"><span class="verse-num">1:9</span> <span class="verse-body">fidelis Deus per quem vocati estis in societatem Filii eius Iesu Christi Domini nostri</span></p>
<p id="1-corinthians-1-10"><span class="verse-num">1:10</span> <span class="verse-body">obsecro autem vos fratres per nomen Domini nostri Iesu Christi ut id ipsum dicatis omnes et non sint in vobis scismata sitis autem perfecti in eodem sensu et in eadem sententia</span></p>
<p id="1-corinthians-1-11"><span class="verse-num">1:11</span> <span class="verse-body">significatum est enim mihi de vobis fratres mei ab his qui sunt Chloes quia contentiones inter vos sunt</span></p>
<p id="1-corinthians-1-12"><span class="verse-num">1:12</span> <span class="verse-body">hoc autem dico quod unusquisque vestrum dicit ego quidem sum Pauli ego autem Apollo ego vero Cephae ego autem Christi</span></p>
<p id="1-corinthians-1-13"><span class="verse-num">1:13</span> <span class="verse-body">divisus est Christus numquid Paulus crucifixus est pro vobis aut in nomine Pauli baptizati estis</span></p>
<p id="1-corinthians-1-14"><span class="verse-num">1:14</span> <span class="verse-body">gratias ago Deo quod neminem vestrum baptizavi nisi Crispum et Gaium</span></p>
<p id="1-corinthians-1-15"><span class="verse-num">1:15</span> <span class="verse-body">ne quis dicat quod in nomine meo baptizati sitis</span></p>
<p id="1-corinthians-1-16"><span class="verse-num">1:16</span> <span class="verse-body">baptizavi autem et Stephanae domum ceterum nescio si quem alium baptizaverim</span></p>
<p id="1-corinthians-1-17"><span class="verse-num">1:17</span> <span class="verse-body">non enim misit me Christus baptizare sed evangelizare non in sapientia verbi ut non evacuetur crux Christi</span></p>
<p id="1-corinthians-1-18"><span class="verse-num">1:18</span> <span class="verse-body">verbum enim crucis pereuntibus quidem stultitia est his autem qui salvi fiunt id est nobis virtus Dei est</span></p>
<p id="1-corinthians-1-19"><span class="verse-num">1:19</span> <span class="verse-body">scriptum est enim perdam sapientiam sapientium et prudentiam prudentium reprobabo</span></p>
<p id="1-corinthians-1-20"><span class="verse-num">1:20</span> <span class="verse-body">ubi sapiens ubi scriba ubi conquisitor huius saeculi nonne stultam fecit Deus sapientiam huius mundi</span></p>
<p id="1-corinthians-1-21"><span class="verse-num">1:21</span> <span class="verse-body">nam quia in Dei sapientia non cognovit mundus per sapientiam Deum placuit Deo per stultitiam praedicationis salvos facere credentes</span></p>
<p id="1-corinthians-1-22"><span class="verse-num">1:22</span> <span class="verse-body">quoniam et Iudaei signa petunt et Graeci sapientiam quaerunt</span></p>
<p id="1-corinthians-1-23"><span class="verse-num">1:23</span> <span class="verse-body">nos autem praedicamus Christum crucifixum Iudaeis quidem scandalum gentibus autem stultitiam</span></p>
<p id="1-corinthians-1-24"><span class="verse-num">1:24</span> <span class="verse-body">ipsis autem vocatis Iudaeis atque Graecis Christum Dei virtutem et Dei sapientiam</span></p>
<p id="1-corinthians-1-25"><span class="verse-num">1:25</span> <span class="verse-body">quia quod stultum est Dei sapientius est hominibus et quod infirmum est Dei fortius est hominibus</span></p>
<p id="1-corinthians-1-26"><span class="verse-num">1:26</span> <span class="verse-body">videte enim vocationem vestram fratres quia non multi sapientes secundum carnem non multi potentes non multi nobiles</span></p>
<p id="1-corinthians-1-27"><span class="verse-num">1:27</span> <span class="verse-body">sed quae stulta sunt mundi elegit Deus ut confundat sapientes et infirma mundi elegit Deus ut confundat fortia</span></p>
<p id="1-corinthians-1-28"><span class="verse-num">1:28</span> <span class="verse-body">et ignobilia mundi et contemptibilia elegit Deus et quae non sunt ut ea quae sunt destrueret</span></p>
<p id="1-corinthians-1-29"><span class="verse-num">1:29</span> <span class="verse-body">ut non glorietur omnis caro in conspectu eius</span></p>
<p id="1-corinthians-1-30"><span class="verse-num">1:30</span> <span class="verse-body">ex ipso autem vos estis in Christo Iesu qui factus est sapientia nobis a Deo et iustitia et sanctificatio et redemptio</span></p>
<p id="1-corinthians-1-31"><span class="verse-num">1:31</span> <span class="verse-body">ut quemadmodum scriptum est qui gloriatur in Domino glorietur __________________________________________________________________</span></p>
<h2 id="1-corinthians-ch-2">Chapter 2</h2>
<p class="verses"><a href="#1-corinthians-2-1">1</a> <a href="#1-corinthians-2-2">2</a> <a href="#1-corinthians-2-3">3</a> <a href="#1-corinthians-2-4">4</a> <a href="#1-corinthians-2-5">5</a> <a href="#1-corinthians-2-6">6</a> <a href="#1-corinthians-2-7">7</a> <a href="#1-corinthians-2-8">8</a> <a href="#1-corinthians-2-9">9</a> <a href="#1-corinthians-2-10">10</a> <a href="#1-corinthians-2-11">11</a> <a href="#1-corinthians-2-12">12</a> <a href="#1-corinthians-2-13">13</a> <a href="#1-corinthians-2-14">14</a> <a href="#1-corinthians-2-15">15</a> <a href="#1-corinthians-2-16">16</a></p>
<p id="1-corinthians-2-1"><span class="verse-num">2:1</span> <span class="verse-body">et ego cum venissem ad vos fratres veni non per sublimitatem sermonis aut sapientiae adnuntians vobis testimonium Christi</span></p>
<p id="1-corinthians-2-2"><span class="verse-num">2:2</span> <span class="verse-body">non enim iudicavi scire me aliquid inter vos nisi Iesum Christum et hunc crucifixum</span></p>
<p id="1-corinthians-2-3"><span class="verse-num">2:3</span> <span class="verse-body">et ego in infirmitate et timore et tremore multo fui apud vos</span></p>
<p id="1-corinthians-2-4"><span class="verse-num">2:4</span> <span class="verse-body">et sermo meus et praedicatio mea non in persuasibilibus sapientiae verbis sed in ostensione Spiritus et virtutis</span></p>
<p id="1-corinthians-2-5"><span class="verse-num">2:5</span> <span class="verse-body">ut fides vestra non sit in sapientia hominum sed in virtute Dei</span></p>
<p id="1-corinthians-2-6"><span class="verse-num">2:6</span> <span class="verse-body">sapientiam autem loquimur inter perfectos sapientiam vero non huius saeculi neque principum huius saeculi qui destruuntur</span></p>
<p id="1-corinthians-2-7"><span class="verse-num">2:7</span> <span class="verse-body">sed loquimur Dei sapientiam in mysterio quae abscondita est quam praedestinavit Deus ante saecula in gloriam nostram</span></p>
<p id="1-corinthians-2-8"><span class="verse-num">2:8</span> <span class="verse-body">quam nemo principum huius saeculi cognovit si enim cognovissent numquam Dominum gloriae crucifixissent</span></p>
<p id="1-corinthians-2-9"><span class="verse-num">2:9</span> <span class="verse-body">sed sicut scriptum est quod oculus non vidit nec auris audivit nec in cor hominis ascendit quae praeparavit Deus his qui diligunt illum</span></p>
<p id="1-corinthians-2-10"><span class="verse-num">2:10</span> <span class="verse-body">nobis autem revelavit Deus per Spiritum suum Spiritus enim omnia scrutatur etiam profunda Dei</span></p>
<p id="1-corinthians-2-11"><span class="verse-num">2:11</span> <span class="verse-body">quis enim scit hominum quae sint hominis nisi spiritus hominis qui in ipso est ita et quae Dei sunt nemo cognovit nisi Spiritus Dei</span></p>
<p id="1-corinthians-2-12"><span class="verse-num">2:12</span> <span class="verse-body">nos autem non spiritum mundi accepimus sed Spiritum qui ex Deo est ut sciamus quae a Deo donata sunt nobis</span></p>
<p id="1-corinthians-2-13"><span class="verse-num">2:13</span> <span class="verse-body">quae et loquimur non in doctis humanae sapientiae verbis sed in doctrina Spiritus spiritalibus spiritalia conparantes</span></p>
<p id="1-corinthians-2-14"><span class="verse-num">2:14</span> <span class="verse-body">animalis autem homo non percipit ea quae sunt Spiritus Dei stultitia est enim illi et non potest intellegere quia spiritaliter examinatur</span></p>
<p id="1-corinthians-2-15"><span class="verse-num">2:15</span> <span class="verse-body">spiritalis autem iudicat omnia et ipse a nemine iudicatur</span></p>
<p id="1-corinthians-2-16"><span class="verse-num">2:16</span> <span class="verse-body">quis enim cognovit sensum Domini qui instruat eum nos autem sensum Christi habemus __________________________________________________________________</span></p>
<h2 id="1-corinthians-ch-3">Chapter 3</h2>
<p class="verses"><a href="#1-corinthians-3-1">1</a> <a href="#1-corinthians-3-2">2</a> <a href="#1-corinthians-3-3">3</a> <a href="#1-corinthians-3-4">4</a> <a href="#1-corinthians-3-5">5</a> <a href="#1-corinthians-3-6">6</a> <a href="#1-corinthians-3-7">7</a> <a href="#1-corinthians-3-8">8</a> <a href="#1-corinthians-3-9">9</a> <a href="#1-corinthians-3-10">10</a> <a href="#1-corinthians-3-11">11</a> <a href="#1-corinthians-3-12">12</a> <a href="#1-corinthians-3-13">13</a> <a href="#1-corinthians-3-14">14</a> <a href="#1-corinthians-3-15">15</a> <a href="#1-corinthians-3-16">16</a> <a href="#1-corinthians-3-17">17</a> <a href="#1-corinthians-3-18">18</a> <a href="#1-corinthians-3-19">19</a> <a href="#1-corinthians-3-20">20</a> <a href="#1-corinthians-3-21">21</a> <a href="#1-corinthians-3-22">22</a> <a href="#1-corinthians-3-23">23</a></p>
<p id="1-corinthians-3-1"><span class="verse-num">3:1</span> <span class="verse-body">et ego fratres non potui vobis loqui quasi spiritalibus sed quasi carnalibus tamquam parvulis in Christo</span></p>
<p id="1-corinthians-3-2"><span class="verse-num">3:2</span> <span class="verse-body">lac vobis potum dedi non escam nondum enim poteratis sed ne nunc quidem potestis adhuc enim estis carnales</span></p>
<p id="1-corinthians-3-3"><span class="verse-num">3:3</span> <span class="verse-body">cum enim sit inter vos zelus et contentio nonne carnales estis et secundum hominem ambulatis</span></p>
<p id="1-corinthians-3-4"><span class="verse-num">3:4</span> <span class="verse-body">cum enim quis dicit ego quidem sum Pauli alius autem ego Apollo nonne homines estis quid igitur est Apollo quid vero Paulus</span></p>
<p id="1-corinthians-3-5"><span class="verse-num">3:5</span> <span class="verse-body">ministri eius cui credidistis et unicuique sicut Dominus dedit</span></p>
<p id="1-corinthians-3-6"><span class="verse-num">3:6</span> <span class="verse-body">ego plantavi Apollo rigavit sed Deus incrementum dedit</span></p>
<p id="1-corinthians-3-7"><span class="verse-num">3:7</span> <span class="verse-body">itaque neque qui plantat est aliquid neque qui rigat sed qui incrementum dat Deus</span></p>
<p id="1-corinthians-3-8"><span class="verse-num">3:8</span> <span class="verse-body">qui plantat autem et qui rigat unum sunt unusquisque autem propriam mercedem accipiet secundum suum laborem</span></p>
<p id="1-corinthians-3-9"><span class="verse-num">3:9</span> <span class="verse-body">Dei enim sumus adiutores Dei agricultura estis Dei aedificatio estis</span></p>
<p id="1-corinthians-3-10"><span class="verse-num">3:10</span> <span class="verse-body">secundum gratiam Dei quae data est mihi ut sapiens architectus fundamentum posui alius autem superaedificat unusquisque autem videat quomodo superaedificet</span></p>
<p id="1-corinthians-3-11"><span class="verse-num">3:11</span> <span class="verse-body">fundamentum enim aliud nemo potest ponere praeter id quod positum est qui est Christus Iesus</span></p>
<p id="1-corinthians-3-12"><span class="verse-num">3:12</span> <span class="verse-body">si quis autem superaedificat supra fundamentum hoc aurum argentum lapides pretiosos ligna faenum stipulam</span></p>
<p id="1-corinthians-3-13"><span class="verse-num">3:13</span> <span class="verse-body">uniuscuiusque opus manifestum erit dies enim declarabit quia in igne revelabitur et uniuscuiusque opus quale sit ignis probabit</span></p>
<p id="1-corinthians-3-14"><span class="verse-num">3:14</span> <span class="verse-body">si cuius opus manserit quod superaedificavit mercedem accipiet</span></p>
<p id="1-corinthians-3-15"><span class="verse-num">3:15</span> <span class="verse-body">si cuius opus arserit detrimentum patietur ipse autem salvus erit sic tamen quasi per ignem</span></p>
<p id="1-corinthians-3-16"><span class="verse-num">3:16</span> <span class="verse-body">nescitis quia templum Dei estis et Spiritus Dei habitat in vobis</span></p>
<p id="1-corinthians-3-17"><span class="verse-num">3:17</span> <span class="verse-body">si quis autem templum Dei violaverit disperdet illum Deus templum enim Dei sanctum est quod estis vos</span></p>
<p id="1-corinthians-3-18"><span class="verse-num">3:18</span> <span class="verse-body">nemo se seducat si quis videtur inter vos sapiens esse in hoc saeculo stultus fiat ut sit sapiens</span></p>
<p id="1-corinthians-3-19"><span class="verse-num">3:19</span> <span class="verse-body">sapientia enim huius mundi stultitia est apud Deum scriptum est enim conprehendam sapientes in astutia eorum</span></p>
<p id="1-corinthians-3-20"><span class="verse-num">3:20</span> <span class="verse-body">et iterum Dominus novit cogitationes sapientium quoniam vanae sunt</span></p>
<p id="1-corinthians-3-21"><span class="verse-num">3:21</span> <span class="verse-body">itaque nemo glorietur in hominibus omnia enim vestra sunt</span></p>
<p id="1-corinthians-3-22"><span class="verse-num">3:22</span> <span class="verse-body">sive Paulus sive Apollo sive Cephas sive mundus sive vita sive mors sive praesentia sive futura omnia enim vestra sunt</span></p>
<p id="1-corinthians-3-23"><span class="verse-num">3:23</span> <span class="verse-body">vos autem Christi Christus autem Dei __________________________________________________________________</span></p>
<h2 id="1-corinthians-ch-4">Chapter 4</h2>
<p class="verses"><a href="#1-corinthians-4-1">1</a> <a href="#1-corinthians-4-2">2</a> <a href="#1-corinthians-4-3">3</a> <a href="#1-corinthians-4-4">4</a> <a href="#1-corinthians-4-5">5</a> <a href="#1-corinthians-4-6">6</a> <a href="#1-corinthians-4-7">7</a> <a href="#1-corinthians-4-8">8</a> <a href="#1-corinthians-4-9">9</a> <a href="#1-corinthians-4-10">10</a> <a href="#1-corinthians-4-11">11</a> <a href="#1-corinthians-4-12">12</a> <a href="#1-corinthians-4-13">13</a> <a href="#1-corinthians-4-14">14</a> <a href="#1-corinthians-4-15">15</a> <a href="#1-corinthians-4-16">16</a> <a href="#1-corinthians-4-17">17</a> <a href="#1-corinthians-4-18">18</a> <a href="#1-corinthians-4-19">19</a> <a href="#1-corinthians-4-20">20</a> <a href="#1-corinthians-4-21">21</a></p>
<p id="1-corinthians-4-1"><span class="verse-num">4:1</span> <span class="verse-body">sic nos existimet homo ut ministros Christi et dispensatores mysteriorum Dei</span></p>
<p id="1-corinthians-4-2"><span class="verse-num">4:2</span> <span class="verse-body">hic iam quaeritur inter dispensatores ut fidelis quis inveniatur</span></p>
<p id="1-corinthians-4-3"><span class="verse-num">4:3</span> <span class="verse-body">mihi autem pro minimo est ut a vobis iudicer aut ab humano die sed neque me ipsum iudico</span></p>
<p id="1-corinthians-4-4"><span class="verse-num">4:4</span> <span class="verse-body">nihil enim mihi conscius sum sed non in hoc iustificatus sum qui autem iudicat me Dominus est</span></p>
<p id="1-corinthians-4-5"><span class="verse-num">4:5</span> <span class="verse-body">itaque nolite ante tempus iudicare quoadusque veniat Dominus qui et inluminabit abscondita tenebrarum et manifestabit consilia cordium et tunc laus erit unicuique a Deo</span></p>
<p id="1-corinthians-4-6"><span class="verse-num">4:6</span> <span class="verse-body">haec autem fratres transfiguravi in me et Apollo propter vos ut in nobis discatis ne supra quam scriptum est unus adversus alterum infletur pro alio</span></p>
<p id="1-corinthians-4-7"><span class="verse-num">4:7</span> <span class="verse-body">quis enim te discernit quid autem habes quod non accepisti si autem accepisti quid gloriaris quasi non acceperis</span></p>
<p id="1-corinthians-4-8"><span class="verse-num">4:8</span> <span class="verse-body">iam saturati estis iam divites facti estis sine nobis regnastis et utinam regnaretis ut et nos vobiscum regnaremus</span></p>
<p id="1-corinthians-4-9"><span class="verse-num">4:9</span> <span class="verse-body">puto enim Deus nos apostolos novissimos ostendit tamquam morti destinatos quia spectaculum facti sumus mundo et angelis et hominibus</span></p>
<p id="1-corinthians-4-10"><span class="verse-num">4:10</span> <span class="verse-body">nos stulti propter Christum vos autem prudentes in Christo nos infirmi vos autem fortes vos nobiles nos autem ignobiles</span></p>
<p id="1-corinthians-4-11"><span class="verse-num">4:11</span> <span class="verse-body">usque in hanc horam et esurimus et sitimus et nudi sumus et colaphis caedimur et instabiles sumus</span></p>
<p id="1-corinthians-4-12"><span class="verse-num">4:12</span> <span class="verse-body">et laboramus operantes manibus nostris maledicimur et benedicimus persecutionem patimur et sustinemus</span></p>
<p id="1-corinthians-4-13"><span class="verse-num">4:13</span> <span class="verse-body">blasphemamur et obsecramus tamquam purgamenta huius mundi facti sumus omnium peripsima usque adhuc</span></p>
<p id="1-corinthians-4-14"><span class="verse-num">4:14</span> <span class="verse-body">non ut confundam vos haec scribo sed ut filios meos carissimos moneo</span></p>
<p id="1-corinthians-4-15"><span class="verse-num">4:15</span> <span class="verse-body">nam si decem milia pedagogorum habeatis in Christo sed non multos patres nam in Christo Iesu per evangelium ego vos genui</span></p>
<p id="1-corinthians-4-16"><span class="verse-num">4:16</span> <span class="verse-body">rogo ergo vos imitatores mei estote</span></p>
<p id="1-corinthians-4-17"><span class="verse-num">4:17</span> <span class="verse-body">ideo misi ad vos Timotheum qui est filius meus carissimus et fidelis in Domino qui vos commonefaciat vias meas quae sunt in Christo sicut ubique in omni ecclesia doceo</span></p>
<p id="1-corinthians-4-18"><span class="verse-num">4:18</span> <span class="verse-body">tamquam non venturus sim ad vos sic inflati sunt quidam</span></p>
<p id="1-corinthians-4-19"><span class="verse-num">4:19</span> <span class="verse-body">veniam autem cito ad vos si Dominus voluerit et cognoscam non sermonem eorum qui inflati sunt sed virtutem</span></p>
<p id="1-corinthians-4-20"><span class="verse-num">4:20</span> <span class="verse-body">non enim in sermone est regnum Dei sed in virtute</span></p>
<p id="1-corinthians-4-21"><span class="verse-num">4:21</span> <span class="verse-body">quid vultis in virga veniam ad vos an in caritate et spiritu mansuetudinis __________________________________________________________________</span></p>
<h2 id="1-corinthians-ch-5">Chapter 5</h2>
<p class="verses"><a href="#1-corinthians-5-1">1</a> <a href="#1-corinthians-5-2">2</a> <a href="#1-corinthians-5-3">3</a> <a href="#1-corinthians-5-4">4</a> <a href="#1-corinthians-5-5">5</a> <a href="#1-corinthians-5-6">6</a> <a href="#1-corinthians-5-7">7</a> <a href="#1-corinthians-5-8">8</a> <a href="#1-corinthians-5-9">9</a> <a href="#1-corinthians-5-10">10</a> <a href="#1-corinthians-5-11">11</a> <a href="#1-corinthians-5-12">12</a> <a href="#1-corinthians-5-13">13</a></p>
<p id="1-corinthians-5-1"><span class="verse-num">5:1</span> <span class="verse-body">omnino auditur inter vos fornicatio et talis fornicatio qualis nec inter gentes ita ut uxorem patris aliquis habeat</span></p>
<p id="1-corinthians-5-2"><span class="verse-num">5:2</span> <span class="verse-body">et vos inflati estis et non magis luctum habuistis ut tollatur de medio vestrum qui hoc opus fecit</span></p>
<p id="1-corinthians-5-3"><span class="verse-num">5:3</span> <span class="verse-body">ego quidem absens corpore praesens autem spiritu iam iudicavi ut praesens eum qui sic operatus est</span></p>
<p id="1-corinthians-5-4"><span class="verse-num">5:4</span> <span class="verse-body">in nomine Domini nostri Iesu Christi congregatis vobis et meo spiritu cum virtute Domini Iesu</span></p>
<p id="1-corinthians-5-5"><span class="verse-num">5:5</span> <span class="verse-body">tradere huiusmodi Satanae in interitum carnis ut spiritus salvus sit in die Domini Iesu</span></p>
<p id="1-corinthians-5-6"><span class="verse-num">5:6</span> <span class="verse-body">non bona gloriatio vestra nescitis quia modicum fermentum totam massam corrumpit</span></p>
<p id="1-corinthians-5-7"><span class="verse-num">5:7</span> <span class="verse-body">expurgate vetus fermentum ut sitis nova consparsio sicut estis azymi etenim pascha nostrum immolatus est Christus</span></p>
<p id="1-corinthians-5-8"><span class="verse-num">5:8</span> <span class="verse-body">itaque epulemur non in fermento veteri neque in fermento malitiae et nequitiae sed in azymis sinceritatis et veritatis</span></p>
<p id="1-corinthians-5-9"><span class="verse-num">5:9</span> <span class="verse-body">scripsi vobis in epistula ne commisceamini fornicariis</span></p>
<p id="1-corinthians-5-10"><span class="verse-num">5:10</span> <span class="verse-body">non utique fornicariis huius mundi aut avaris aut rapacibus aut idolis servientibus alioquin debueratis de hoc mundo exisse</span></p>
<p id="1-corinthians-5-11"><span class="verse-num">5:11</span> <span class="verse-body">nunc autem scripsi vobis non commisceri si is qui frater nominatur est fornicator aut avarus aut idolis serviens aut maledicus aut ebriosus aut rapax cum eiusmodi nec cibum sumere</span></p>
<p id="1-corinthians-5-12"><span class="verse-num">5:12</span> <span class="verse-body">quid enim mihi de his qui foris sunt iudicare nonne de his qui intus sunt vos iudicatis</span></p>
<p id="1-corinthians-5-13"><span class="verse-num">5:13</span> <span class="verse-body">nam eos qui foris sunt Deus iudicabit auferte malum ex vobis ipsis __________________________________________________________________</span></p>
<h2 id="1-corinthians-ch-6">Chapter 6</h2>
<p class="verses"><a href="#1-corinthians-6-1">1</a> <a href="#1-corinthians-6-2">2</a> <a href="#1-corinthians-6-3">3</a> <a href="#1-corinthians-6-4">4</a> <a href="#1-corinthians-6-5">5</a> <a href="#1-corinthians-6-6">6</a> <a href="#1-corinthians-6-7">7</a> <a href="#1-corinthians-6-8">8</a> <a href="#1-corinthians-6-9">9</a> <a href="#1-corinthians-6-10">10</a> <a href="#1-corinthians-6-11">11</a> <a href="#1-corinthians-6-12">12</a> <a href="#1-corinthians-6-13">13</a> <a href="#1-corinthians-6-14">14</a> <a href="#1-corinthians-6-15">15</a> <a href="#1-corinthians-6-16">16</a> <a href="#1-corinthians-6-17">17</a> <a href="#1-corinthians-6-18">18</a> <a href="#1-corinthians-6-19">19</a> <a href="#1-corinthians-6-20">20</a></p>
<p id="1-corinthians-6-1"><span class="verse-num">6:1</span> <span class="verse-body">audet aliquis vestrum habens negotium adversus alterum iudicari apud iniquos et non apud sanctos</span></p>
<p id="1-corinthians-6-2"><span class="verse-num">6:2</span> <span class="verse-body">an nescitis quoniam sancti de mundo iudicabunt et si in vobis iudicabitur mundus indigni estis qui de minimis iudicetis</span></p>
<p id="1-corinthians-6-3"><span class="verse-num">6:3</span> <span class="verse-body">nescitis quoniam angelos iudicabimus quanto magis saecularia</span></p>
<p id="1-corinthians-6-4"><span class="verse-num">6:4</span> <span class="verse-body">saecularia igitur iudicia si habueritis contemptibiles qui sunt in ecclesia illos constituite ad iudicandum</span></p>
<p id="1-corinthians-6-5"><span class="verse-num">6:5</span> <span class="verse-body">ad verecundiam vestram dico sic non est inter vos sapiens quisquam qui possit iudicare inter fratrem suum</span></p>
<p id="1-corinthians-6-6"><span class="verse-num">6:6</span> <span class="verse-body">sed frater cum fratre iudicio contendit et hoc apud infideles</span></p>
<p id="1-corinthians-6-7"><span class="verse-num">6:7</span> <span class="verse-body">iam quidem omnino delictum est in vobis quod iudicia habetis inter vos quare non magis iniuriam accipitis quare non magis fraudem patimini</span></p>
<p id="1-corinthians-6-8"><span class="verse-num">6:8</span> <span class="verse-body">sed vos iniuriam facitis et fraudatis et hoc fratribus</span></p>
<p id="1-corinthians-6-9"><span class="verse-num">6:9</span> <span class="verse-body">an nescitis quia iniqui regnum Dei non possidebunt nolite errare neque fornicarii neque idolis servientes neque adulteri</span></p>
<p id="1-corinthians-6-10"><span class="verse-num">6:10</span> <span class="verse-body">neque molles neque masculorum concubitores neque fures neque avari neque ebriosi neque maledici neque rapaces regnum Dei possidebunt</span></p>
<p id="1-corinthians-6-11"><span class="verse-num">6:11</span> <span class="verse-body">et haec quidam fuistis sed abluti estis sed sanctificati estis sed iustificati estis in nomine Domini nostri Iesu Christi et in Spiritu Dei nostri</span></p>
<p id="1-corinthians-6-12"><span class="verse-num">6:12</span> <span class="verse-body">omnia mihi licent sed non omnia expediunt omnia mihi licent sed ego sub nullius redigar potestate</span></p>
<p id="1-corinthians-6-13"><span class="verse-num">6:13</span> <span class="verse-body">esca ventri et venter escis Deus autem et hunc et haec destruet corpus autem non fornicationi sed Domino et Dominus corpori</span></p>
<p id="1-corinthians-6-14"><span class="verse-num">6:14</span> <span class="verse-body">Deus vero et Dominum suscitavit et nos suscitabit per virtutem suam</span></p>
<p id="1-corinthians-6-15"><span class="verse-num">6:15</span> <span class="verse-body">nescitis quoniam corpora vestra membra Christi sunt tollens ergo membra Christi faciam membra meretricis absit</span></p>
<p id="1-corinthians-6-16"><span class="verse-num">6:16</span> <span class="verse-body">an nescitis quoniam qui adheret meretrici unum corpus efficitur erunt enim inquit duo in carne una</span></p>
<p id="1-corinthians-6-17"><span class="verse-num">6:17</span> <span class="verse-body">qui autem adheret Domino unus spiritus est</span></p>
<p id="1-corinthians-6-18"><span class="verse-num">6:18</span> <span class="verse-body">fugite fornicationem omne peccatum quodcumque fecerit homo extra corpus est qui autem fornicatur in corpus suum peccat</span></p>
<p id="1-corinthians-6-19"><span class="verse-num">6:19</span> <span class="verse-body">an nescitis quoniam membra vestra templum est Spiritus Sancti qui in vobis est quem habetis a Deo et non estis vestri</span></p>
<p id="1-corinthians-6-20"><span class="verse-num">6:20</span> <span class="verse-body">empti enim estis pretio magno glorificate et portate Deum in corpore vestro __________________________________________________________________</span></p>
<h2 id="1-corinthians-ch-7">Chapter 7</h2>
<p class="verses"><a href="#1-corinthians-7-1">1</a> <a href="#1-corinthians-7-2">2</a> <a href="#1-corinthians-7-3">3</a> <a href="#1-corinthians-7-4">4</a> <a href="#1-corinthians-7-5">5</a> <a href="#1-corinthians-7-6">6</a> <a href="#1-corinthians-7-7">7</a> <a href="#1-corinthians-7-8">8</a> <a href="#1-corinthians-7-9">9</a> <a href="#1-corinthians-7-10">10</a> <a href="#1-corinthians-7-11">11</a> <a href="#1-corinthians-7-12">12</a> <a href="#1-corinthians-7-13">13</a> <a href="#1-corinthians-7-14">14</a> <a href="#1-corinthians-7-15">15</a> <a href="#1-corinthians-7-16">16</a> <a href="#1-corinthians-7-17">17</a> <a href="#1-corinthians-7-18">18</a> <a href="#1-corinthians-7-19">19</a> <a href="#1-corinthians-7-20">20</a> <a href="#1-corinthians-7-21">21</a> <a href="#1-corinthians-7-22">22</a> <a href="#1-corinthians-7-23">23</a> <a href="#1-corinthians-7-24">24</a> <a href="#1-corinthians-7-25">25</a> <a href="#1-corinthians-7-26">26</a> <a href="#1-corinthians-7-27">27</a> <a href="#1-corinthians-7-28">28</a> <a href="#1-corinthians-7-29">29</a> <a href="#1-corinthians-7-30">30</a> <a href="#1-corinthians-7-31">31</a> <a href="#1-corinthians-7-32">32</a> <a href="#1-corinthians-7-33">33</a> <a href="#1-corinthians-7-34">34</a> <a href="#1-corinthians-7-35">35</a> <a href="#1-corinthians-7-36">36</a> <a href="#1-corinthians-7-37">37</a> <a href="#1-corinthians-7-38">38</a> <a href="#1-corinthians-7-39">39</a> <a href="#1-corinthians-7-40">40</a></p>
<p id="1-corinthians-7-1"><span class="verse-num">7:1</span> <span class="verse-body">de quibus autem scripsistis bonum est homini mulierem non tangere</span></p>
<p id="1-corinthians-7-2"><span class="verse-num">7:2</span> <span class="verse-body">propter fornicationes autem unusquisque suam uxorem habeat et unaquaeque suum virum habeat</span></p>
<p id="1-corinthians-7-3"><span class="verse-num">7:3</span> <span class="verse-body">uxori vir debitum reddat similiter autem et uxor viro</span></p>
<p id="1-corinthians-7-4"><span class="verse-num">7:4</span> <span class="verse-body">mulier sui corporis potestatem non habet sed vir similiter autem et vir sui corporis potestatem non habet sed mulier</span></p>
<p id="1-corinthians-7-5"><span class="verse-num">7:5</span> <span class="verse-body">nolite fraudare invicem nisi forte ex consensu ad tempus ut vacetis orationi et iterum revertimini in id ipsum ne temptet vos Satanas propter incontinentiam vestram</span></p>
<p id="1-corinthians-7-6"><span class="verse-num">7:6</span> <span class="verse-body">hoc autem dico secundum indulgentiam non secundum imperium</span></p>
<p id="1-corinthians-7-7"><span class="verse-num">7:7</span> <span class="verse-body">volo autem omnes homines esse sicut me ipsum sed unusquisque proprium habet donum ex Deo alius quidem sic alius vero sic</span></p>
<p id="1-corinthians-7-8"><span class="verse-num">7:8</span> <span class="verse-body">dico autem non nuptis et viduis bonum est illis si sic maneant sicut et ego</span></p>
<p id="1-corinthians-7-9"><span class="verse-num">7:9</span> <span class="verse-body">quod si non se continent nubant melius est enim nubere quam uri</span></p>
<p id="1-corinthians-7-10"><span class="verse-num">7:10</span> <span class="verse-body">his autem qui matrimonio iuncti sunt praecipio non ego sed Dominus uxorem a viro non discedere</span></p>
<p id="1-corinthians-7-11"><span class="verse-num">7:11</span> <span class="verse-body">quod si discesserit manere innuptam aut viro suo reconciliari et vir uxorem ne dimittat</span></p>
<p id="1-corinthians-7-12"><span class="verse-num">7:12</span> <span class="verse-body">nam ceteris ego dico non Dominus si quis frater uxorem habet infidelem et haec consentit habitare cum illo non dimittat illam</span></p>
<p id="1-corinthians-7-13"><span class="verse-num">7:13</span> <span class="verse-body">et si qua mulier habet virum infidelem et hic consentit habitare cum illa non dimittat virum</span></p>
<p id="1-corinthians-7-14"><span class="verse-num">7:14</span> <span class="verse-body">sanctificatus est enim vir infidelis in muliere fideli et sanctificata est mulier infidelis per virum fidelem alioquin filii vestri inmundi essent nunc autem sancti sunt</span></p>
<p id="1-corinthians-7-15"><span class="verse-num">7:15</span> <span class="verse-body">quod si infidelis discedit discedat non est enim servituti subiectus frater aut soror in eiusmodi in pace autem vocavit nos Deus</span></p>
<p id="1-corinthians-7-16"><span class="verse-num">7:16</span> <span class="verse-body">unde enim scis mulier si virum salvum facies aut unde scis vir si mulierem salvam facies</span></p>
<p id="1-corinthians-7-17"><span class="verse-num">7:17</span> <span class="verse-body">nisi unicuique sicut divisit Dominus unumquemque sicut vocavit Deus ita ambulet et sic in omnibus ecclesiis doceo</span></p>
<p id="1-corinthians-7-18"><span class="verse-num">7:18</span> <span class="verse-body">circumcisus aliquis vocatus est non adducat praeputium in praeputio aliquis vocatus est non circumcidatur</span></p>
<p id="1-corinthians-7-19"><span class="verse-num">7:19</span> <span class="verse-body">circumcisio nihil est et praeputium nihil est sed observatio mandatorum Dei</span></p>
<p id="1-corinthians-7-20"><span class="verse-num">7:20</span> <span class="verse-body">unusquisque in qua vocatione vocatus est in ea permaneat</span></p>
<p id="1-corinthians-7-21"><span class="verse-num">7:21</span> <span class="verse-body">servus vocatus es non sit tibi curae sed et si potes liber fieri magis utere</span></p>
<p id="1-corinthians-7-22"><span class="verse-num">7:22</span> <span class="verse-body">qui enim in Domino vocatus est servus libertus est Domini similiter qui liber vocatus est servus est Christi</span></p>
<p id="1-corinthians-7-23"><span class="verse-num">7:23</span> <span class="verse-body">pretio empti estis nolite fieri servi hominum</span></p>
<p id="1-corinthians-7-24"><span class="verse-num">7:24</span> <span class="verse-body">unusquisque in quo vocatus est fratres in hoc maneat apud Deum</span></p>
<p id="1-corinthians-7-25"><span class="verse-num">7:25</span> <span class="verse-body">de virginibus autem praeceptum Domini non habeo consilium autem do tamquam misericordiam consecutus a Domino ut sim fidelis</span></p>
<p id="1-corinthians-7-26"><span class="verse-num">7:26</span> <span class="verse-body">existimo ergo hoc bonum esse propter instantem necessitatem quoniam bonum est homini sic esse</span></p>
<p id="1-corinthians-7-27"><span class="verse-num">7:27</span> <span class="verse-body">alligatus es uxori noli quaerere solutionem solutus es ab uxore noli quaerere uxorem</span></p>
<p id="1-corinthians-7-28"><span class="verse-num">7:28</span> <span class="verse-body">si autem acceperis uxorem non peccasti et si nupserit virgo non peccavit tribulationem tamen carnis habebunt huiusmodi ego autem vobis parco</span></p>
<p id="1-corinthians-7-29"><span class="verse-num">7:29</span> <span class="verse-body">hoc itaque dico fratres tempus breve est reliquum est ut qui habent uxores tamquam non habentes sint</span></p>
<p id="1-corinthians-7-30"><span class="verse-num">7:30</span> <span class="verse-body">et qui flent tamquam non flentes et qui gaudent tamquam non gaudentes et qui emunt tamquam non possidentes</span></p>
<p id="1-corinthians-7-31"><span class="verse-num">7:31</span> <span class="verse-body">et qui utuntur hoc mundo tamquam non utantur praeterit enim figura huius mundi</span></p>
<p id="1-corinthians-7-32"><span class="verse-num">7:32</span> <span class="verse-body">volo autem vos sine sollicitudine esse qui sine uxore est sollicitus est quae Domini sunt quomodo placeat Deo</span></p>
<p id="1-corinthians-7-33"><span class="verse-num">7:33</span> <span class="verse-body">qui autem cum uxore est sollicitus est quae sunt mundi quomodo placeat uxori et divisus est</span></p>
<p id="1-corinthians-7-34"><span class="verse-num">7:34</span> <span class="verse-body">et mulier innupta et virgo cogitat quae Domini sunt ut sit sancta et corpore et spiritu quae autem nupta est cogitat quae sunt mundi quomodo placeat viro</span></p>
<p id="1-corinthians-7-35"><span class="verse-num">7:35</span> <span class="verse-body">porro hoc ad utilitatem vestram dico non ut laqueum vobis iniciam sed ad id quod honestum est et quod facultatem praebeat sine inpedimento Dominum observandi</span></p>
<p id="1-corinthians-7-36"><span class="verse-num">7:36</span> <span class="verse-body">si quis autem turpem se videri existimat super virgine sua quod sit superadulta et ita oportet fieri quod vult faciat non peccat nubat</span></p>
<p id="1-corinthians-7-37"><span class="verse-num">7:37</span> <span class="verse-body">nam qui statuit in corde suo firmus non habens necessitatem potestatem autem habet suae voluntatis et hoc iudicavit in corde suo servare virginem suam bene facit</span></p>
<p id="1-corinthians-7-38"><span class="verse-num">7:38</span> <span class="verse-body">igitur et qui matrimonio iungit virginem suam bene facit et qui non iungit melius facit</span></p>
<p id="1-corinthians-7-39"><span class="verse-num">7:39</span> <span class="verse-body">mulier alligata est quanto tempore vir eius vivit quod si dormierit vir eius liberata est cui vult nubat tantum in Domino</span></p>
<p id="1-corinthians-7-40"><span class="verse-num">7:40</span> <span class="verse-body">beatior autem erit si sic permanserit secundum meum consilium puto autem quod et ego Spiritum Dei habeo __________________________________________________________________</span></p>
<h2 id="1-corinthians-ch-8">Chapter 8</h2>
<p class="verses"><a href="#1-corinthians-8-1">1</a> <a href="#1-corinthians-8-2">2</a> <a href="#1-corinthians-8-3">3</a> <a href="#1-corinthians-8-4">4</a> <a href="#1-corinthians-8-5">5</a> <a href="#1-corinthians-8-6">6</a> <a href="#1-corinthians-8-7">7</a> <a href="#1-corinthians-8-8">8</a> <a href="#1-corinthians-8-9">9</a> <a href="#1-corinthians-8-10">10</a> <a href="#1-corinthians-8-11">11</a> <a href="#1-corinthians-8-12">12</a> <a href="#1-corinthians-8-13">13</a></p>
<p id="1-corinthians-8-1"><span class="verse-num">8:1</span> <span class="verse-body">de his autem quae idolis sacrificantur scimus quia omnes scientiam habemus scientia inflat caritas vero aedificat</span></p>
<p id="1-corinthians-8-2"><span class="verse-num">8:2</span> <span class="verse-body">si quis se existimat scire aliquid nondum cognovit quemadmodum oporteat eum scire</span></p>
<p id="1-corinthians-8-3"><span class="verse-num">8:3</span> <span class="verse-body">si quis autem diligit Deum hic cognitus est ab eo</span></p>
<p id="1-corinthians-8-4"><span class="verse-num">8:4</span> <span class="verse-body">de escis autem quae idolis immolantur scimus quia nihil est idolum in mundo et quod nullus Deus nisi unus</span></p>
<p id="1-corinthians-8-5"><span class="verse-num">8:5</span> <span class="verse-body">nam et si sunt qui dicantur dii sive in caelo sive in terra siquidem sunt dii multi et domini multi</span></p>
<p id="1-corinthians-8-6"><span class="verse-num">8:6</span> <span class="verse-body">nobis tamen unus Deus Pater ex quo omnia et nos in illum et unus Dominus Iesus Christus per quem omnia et nos per ipsum</span></p>
<p id="1-corinthians-8-7"><span class="verse-num">8:7</span> <span class="verse-body">sed non in omnibus est scientia quidam autem conscientia usque nunc idoli quasi idolothytum manducant et conscientia ipsorum cum sit infirma polluitur</span></p>
<p id="1-corinthians-8-8"><span class="verse-num">8:8</span> <span class="verse-body">esca autem nos non commendat Deo neque si non manducaverimus deficiemus neque si manducaverimus abundabimus</span></p>
<p id="1-corinthians-8-9"><span class="verse-num">8:9</span> <span class="verse-body">videte autem ne forte haec licentia vestra offendiculum fiat infirmibus</span></p>
<p id="1-corinthians-8-10"><span class="verse-num">8:10</span> <span class="verse-body">si enim quis viderit eum qui habet scientiam in idolio recumbentem nonne conscientia eius cum sit infirma aedificabitur ad manducandum idolothyta</span></p>
<p id="1-corinthians-8-11"><span class="verse-num">8:11</span> <span class="verse-body">et peribit infirmus in tua scientia frater propter quem Christus mortuus est</span></p>
<p id="1-corinthians-8-12"><span class="verse-num">8:12</span> <span class="verse-body">sic autem peccantes in fratres et percutientes conscientiam eorum infirmam in Christo peccatis</span></p>
<p id="1-corinthians-8-13"><span class="verse-num">8:13</span> <span class="verse-body">quapropter si esca scandalizat fratrem meum non manducabo carnem in aeternum ne fratrem meum scandalizem __________________________________________________________________</span></p>
<h2 id="1-corinthians-ch-9">Chapter 9</h2>
<p class="verses"><a href="#1-corinthians-9-1">1</a> <a href="#1-corinthians-9-2">2</a> <a href="#1-corinthians-9-3">3</a> <a href="#1-corinthians-9-4">4</a> <a href="#1-corinthians-9-5">5</a> <a href="#1-corinthians-9-6">6</a> <a href="#1-corinthians-9-7">7</a> <a href="#1-corinthians-9-8">8</a> <a href="#1-corinthians-9-9">9</a> <a href="#1-corinthians-9-10">10</a> <a href="#1-corinthians-9-11">11</a> <a href="#1-corinthians-9-12">12</a> <a href="#1-corinthians-9-13">13</a> <a href="#1-corinthians-9-14">14</a> <a href="#1-corinthians-9-15">15</a> <a href="#1-corinthians-9-16">16</a> <a href="#1-corinthians-9-17">17</a> <a href="#1-corinthians-9-18">18</a> <a href="#1-corinthians-9-19">19</a> <a href="#1-corinthians-9-20">20</a> <a href="#1-corinthians-9-21">21</a> <a href="#1-corinthians-9-22">22</a> <a href="#1-corinthians-9-23">23</a> <a href="#1-corinthians-9-24">24</a> <a href="#1-corinthians-9-25">25</a> <a href="#1-corinthians-9-26">26</a> <a href="#1-corinthians-9-27">27</a></p>
<p id="1-corinthians-9-1"><span class="verse-num">9:1</span> <span class="verse-body">non sum liber non sum apostolus nonne Iesum Dominum nostrum vidi non opus meum vos estis in Domino</span></p>
<p id="1-corinthians-9-2"><span class="verse-num">9:2</span> <span class="verse-body">si aliis non sum apostolus sed tamen vobis sum nam signaculum apostolatus mei vos estis in Domino</span></p>
<p id="1-corinthians-9-3"><span class="verse-num">9:3</span> <span class="verse-body">mea defensio apud eos qui me interrogant haec est</span></p>
<p id="1-corinthians-9-4"><span class="verse-num">9:4</span> <span class="verse-body">numquid non habemus potestatem manducandi et bibendi</span></p>
<p id="1-corinthians-9-5"><span class="verse-num">9:5</span> <span class="verse-body">numquid non habemus potestatem sororem mulierem circumducendi sicut et ceteri apostoli et fratres Domini et Cephas</span></p>
<p id="1-corinthians-9-6"><span class="verse-num">9:6</span> <span class="verse-body">aut solus ego et Barnabas non habemus potestatem hoc operandi</span></p>
<p id="1-corinthians-9-7"><span class="verse-num">9:7</span> <span class="verse-body">quis militat suis stipendiis umquam quis plantat vineam et fructum eius non edit quis pascit gregem et de lacte gregis non manducat</span></p>
<p id="1-corinthians-9-8"><span class="verse-num">9:8</span> <span class="verse-body">numquid secundum hominem haec dico an et lex haec non dicit</span></p>
<p id="1-corinthians-9-9"><span class="verse-num">9:9</span> <span class="verse-body">scriptum est enim in lege Mosi non alligabis os bovi trituranti numquid de bubus cura est Deo</span></p>
<p id="1-corinthians-9-10"><span class="verse-num">9:10</span> <span class="verse-body">an propter nos utique dicit nam propter nos scripta sunt quoniam debet in spe qui arat arare et qui triturat in spe fructus percipiendi</span></p>
<p id="1-corinthians-9-11"><span class="verse-num">9:11</span> <span class="verse-body">si nos vobis spiritalia seminavimus magnum est si nos carnalia vestra metamus</span></p>
<p id="1-corinthians-9-12"><span class="verse-num">9:12</span> <span class="verse-body">si alii potestatis vestrae participes sunt non potius nos sed non usi sumus hac potestate sed omnia sustinemus ne quod offendiculum demus evangelio Christi</span></p>
<p id="1-corinthians-9-13"><span class="verse-num">9:13</span> <span class="verse-body">nescitis quoniam qui in sacrario operantur quae de sacrario sunt edunt qui altario deserviunt cum altario participantur</span></p>
<p id="1-corinthians-9-14"><span class="verse-num">9:14</span> <span class="verse-body">ita et Dominus ordinavit his qui evangelium adnuntiant de evangelio vivere</span></p>
<p id="1-corinthians-9-15"><span class="verse-num">9:15</span> <span class="verse-body">ego autem nullo horum usus sum non scripsi autem haec ut ita fiant in me bonum est enim mihi magis mori quam ut gloriam meam quis evacuet</span></p>
<p id="1-corinthians-9-16"><span class="verse-num">9:16</span> <span class="verse-body">nam si evangelizavero non est mihi gloria necessitas enim mihi incumbit vae enim mihi est si non evangelizavero</span></p>
<p id="1-corinthians-9-17"><span class="verse-num">9:17</span> <span class="verse-body">si enim volens hoc ago mercedem habeo si autem invitus dispensatio mihi credita est</span></p>
<p id="1-corinthians-9-18"><span class="verse-num">9:18</span> <span class="verse-body">quae est ergo merces mea ut evangelium praedicans sine sumptu ponam evangelium ut non abutar potestate mea in evangelio</span></p>
<p id="1-corinthians-9-19"><span class="verse-num">9:19</span> <span class="verse-body">nam cum liber essem ex omnibus omnium me servum feci ut plures lucri facerem</span></p>
<p id="1-corinthians-9-20"><span class="verse-num">9:20</span> <span class="verse-body">et factus sum Iudaeis tamquam Iudaeus ut Iudaeos lucrarer</span></p>
<p id="1-corinthians-9-21"><span class="verse-num">9:21</span> <span class="verse-body">his qui sub lege sunt quasi sub lege essem cum ipse non essem sub lege ut eos qui sub lege erant lucri facerem his qui sine lege erant tamquam sine lege essem cum sine lege Dei non essem sed in lege essem Christi ut lucri facerem eos qui sine lege erant</span></p>
<p id="1-corinthians-9-22"><span class="verse-num">9:22</span> <span class="verse-body">factus sum infirmis infirmus ut infirmos lucri facerem omnibus omnia factus sum ut omnes facerem salvos</span></p>
<p id="1-corinthians-9-23"><span class="verse-num">9:23</span> <span class="verse-body">omnia autem facio propter evangelium ut particeps eius efficiar</span></p>
<p id="1-corinthians-9-24"><span class="verse-num">9:24</span> <span class="verse-body">nescitis quod hii qui in stadio currunt omnes quidem currunt sed unus accipit bravium sic currite ut conprehendatis</span></p>
<p id="1-corinthians-9-25"><span class="verse-num">9:25</span> <span class="verse-body">omnis autem qui in agone contendit ab omnibus se abstinet et illi quidem ut corruptibilem coronam accipiant nos autem incorruptam</span></p>
<p id="1-corinthians-9-26"><span class="verse-num">9:26</span> <span class="verse-body">ego igitur sic curro non quasi in incertum sic pugno non quasi aerem verberans</span></p>
<p id="1-corinthians-9-27"><span class="verse-num">9:27</span> <span class="verse-body">sed castigo corpus meum et in servitutem redigo ne forte cum aliis praedicaverim ipse reprobus efficiar __________________________________________________________________</span></p>
<h2 id="1-corinthians-ch-10">Chapter 10</h2>
<p class="verses"><a href="#1-corinthians-10-1">1</a> <a href="#1-corinthians-10-2">2</a> <a href="#1-corinthians-10-3">3</a> <a href="#1-corinthians-10-4">4</a> <a href="#1-corinthians-10-5">5</a> <a href="#1-corinthians-10-6">6</a> <a href="#1-corinthians-10-7">7</a> <a href="#1-corinthians-10-8">8</a> <a href="#1-corinthians-10-9">9</a> <a href="#1-corinthians-10-10">10</a> <a href="#1-corinthians-10-11">11</a> <a href="#1-corinthians-10-12">12</a> <a href="#1-corinthians-10-13">13</a> <a href="#1-corinthians-10-14">14</a> <a href="#1-corinthians-10-15">15</a> <a href="#1-corinthians-10-16">16</a> <a href="#1-corinthians-10-17">17</a> <a href="#1-corinthians-10-18">18</a> <a href="#1-corinthians-10-19">19</a> <a href="#1-corinthians-10-20">20</a> <a href="#1-corinthians-10-21">21</a> <a href="#1-corinthians-10-22">22</a> <a href="#1-corinthians-10-23">23</a> <a href="#1-corinthians-10-24">24</a> <a href="#1-corinthians-10-25">25</a> <a href="#1-corinthians-10-26">26</a> <a href="#1-corinthians-10-27">27</a> <a href="#1-corinthians-10-28">28</a> <a href="#1-corinthians-10-29">29</a> <a href="#1-corinthians-10-30">30</a> <a href="#1-corinthians-10-31">31</a> <a href="#1-corinthians-10-32">32</a> <a href="#1-corinthians-10-33">33</a></p>
<p id="1-corinthians-10-1"><span class="verse-num">10:1</span> <span class="verse-body">nolo enim vos ignorare fratres quoniam patres nostri omnes sub nube fuerunt et omnes mare transierunt</span></p>
<p id="1-corinthians-10-2"><span class="verse-num">10:2</span> <span class="verse-body">et omnes in Mose baptizati sunt in nube et in mari</span></p>
<p id="1-corinthians-10-3"><span class="verse-num">10:3</span> <span class="verse-body">et omnes eandem escam spiritalem manducaverunt</span></p>
<p id="1-corinthians-10-4"><span class="verse-num">10:4</span> <span class="verse-body">et omnes eundem potum spiritalem biberunt bibebant autem de spiritali consequenti eos petra petra autem erat Christus</span></p>
<p id="1-corinthians-10-5"><span class="verse-num">10:5</span> <span class="verse-body">sed non in pluribus eorum beneplacitum est Deo nam prostrati sunt in deserto</span></p>
<p id="1-corinthians-10-6"><span class="verse-num">10:6</span> <span class="verse-body">haec autem in figura facta sunt nostri ut non simus concupiscentes malorum sicut et illi concupierunt</span></p>
<p id="1-corinthians-10-7"><span class="verse-num">10:7</span> <span class="verse-body">neque idolorum cultores efficiamini sicut quidam ex ipsis quemadmodum scriptum est sedit populus manducare et bibere et surrexerunt ludere</span></p>
<p id="1-corinthians-10-8"><span class="verse-num">10:8</span> <span class="verse-body">neque fornicemur sicut quidam ex ipsis fornicati sunt et ceciderunt una die viginti tria milia</span></p>
<p id="1-corinthians-10-9"><span class="verse-num">10:9</span> <span class="verse-body">neque temptemus Christum sicut quidam eorum temptaverunt et a serpentibus perierunt</span></p>
<p id="1-corinthians-10-10"><span class="verse-num">10:10</span> <span class="verse-body">neque murmuraveritis sicut quidam eorum murmuraverunt et perierunt ab exterminatore</span></p>
<p id="1-corinthians-10-11"><span class="verse-num">10:11</span> <span class="verse-body">haec autem omnia in figura contingebant illis scripta sunt autem ad correptionem nostram in quos fines saeculorum devenerunt</span></p>
<p id="1-corinthians-10-12"><span class="verse-num">10:12</span> <span class="verse-body">itaque qui se existimat stare videat ne cadat</span></p>
<p id="1-corinthians-10-13"><span class="verse-num">10:13</span> <span class="verse-body">temptatio vos non adprehendat nisi humana fidelis autem Deus qui non patietur vos temptari super id quod potestis sed faciet cum temptatione etiam proventum ut possitis sustinere</span></p>
<p id="1-corinthians-10-14"><span class="verse-num">10:14</span> <span class="verse-body">propter quod carissimi mihi fugite ab idolorum cultura</span></p>
<p id="1-corinthians-10-15"><span class="verse-num">10:15</span> <span class="verse-body">ut prudentibus loquor vos iudicate quod dico</span></p>
<p id="1-corinthians-10-16"><span class="verse-num">10:16</span> <span class="verse-body">calicem benedictionis cui benedicimus nonne communicatio sanguinis Christi est et panis quem frangimus nonne participatio corporis Domini est</span></p>
<p id="1-corinthians-10-17"><span class="verse-num">10:17</span> <span class="verse-body">quoniam unus panis unum corpus multi sumus omnes quidem de uno pane participamur</span></p>
<p id="1-corinthians-10-18"><span class="verse-num">10:18</span> <span class="verse-body">videte Israhel secundum carnem nonne qui edunt hostias participes sunt altaris</span></p>
<p id="1-corinthians-10-19"><span class="verse-num">10:19</span> <span class="verse-body">quid ergo dico quod idolis immolatum sit aliquid aut quod idolum sit aliquid</span></p>
<p id="1-corinthians-10-20"><span class="verse-num">10:20</span> <span class="verse-body">sed quae immolant gentes daemoniis immolant et non Deo nolo autem vos socios fieri daemoniorum non potestis calicem Domini bibere et calicem daemoniorum</span></p>
<p id="1-corinthians-10-21"><span class="verse-num">10:21</span> <span class="verse-body">non potestis mensae Domini participes esse et mensae daemoniorum</span></p>
<p id="1-corinthians-10-22"><span class="verse-num">10:22</span> <span class="verse-body">an aemulamur Dominum numquid fortiores illo sumus omnia licent sed non omnia expediunt</span></p>
<p id="1-corinthians-10-23"><span class="verse-num">10:23</span> <span class="verse-body">omnia licent sed non omnia aedificant</span></p>
<p id="1-corinthians-10-24"><span class="verse-num">10:24</span> <span class="verse-body">nemo quod suum est quaerat sed quod alterius</span></p>
<p id="1-corinthians-10-25"><span class="verse-num">10:25</span> <span class="verse-body">omne quod in macello venit manducate nihil interrogantes propter conscientiam</span></p>
<p id="1-corinthians-10-26"><span class="verse-num">10:26</span> <span class="verse-body">Domini est terra et plenitudo eius</span></p>
<p id="1-corinthians-10-27"><span class="verse-num">10:27</span> <span class="verse-body">si quis vocat vos infidelium et vultis ire omne quod vobis adponitur manducate nihil interrogantes propter conscientiam</span></p>
<p id="1-corinthians-10-28"><span class="verse-num">10:28</span> <span class="verse-body">si quis autem dixerit hoc immolaticium est idolis nolite manducare propter illum qui indicavit et propter conscientiam</span></p>
<p id="1-corinthians-10-29"><span class="verse-num">10:29</span> <span class="verse-body">conscientiam autem dico non tuam sed alterius ut quid enim libertas mea iudicatur ab alia conscientia</span></p>
<p id="1-corinthians-10-30"><span class="verse-num">10:30</span> <span class="verse-body">si ego cum gratia participo quid blasphemor pro eo quod gratias ago</span></p>
<p id="1-corinthians-10-31"><span class="verse-num">10:31</span> <span class="verse-body">sive ergo manducatis sive bibitis vel aliud quid facitis omnia in gloriam Dei facite</span></p>
<p id="1-corinthians-10-32"><span class="verse-num">10:32</span> <span class="verse-body">sine offensione estote Iudaeis et gentilibus et ecclesiae Dei</span></p>
<p id="1-corinthians-10-33"><span class="verse-num">10:33</span> <span class="verse-body">sicut et ego per omnia omnibus placeo non quaerens quod mihi utile est sed quod multis ut salvi fiant __________________________________________________________________</span></p>
<h2 id="1-corinthians-ch-11">Chapter 11</h2>
<p class="verses"><a href="#1-corinthians-11-1">1</a> <a href="#1-corinthians-11-2">2</a> <a href="#1-corinthians-11-3">3</a> <a href="#1-corinthians-11-4">4</a> <a href="#1-corinthians-11-5">5</a> <a href="#1-corinthians-11-6">6</a> <a href="#1-corinthians-11-7">7</a> <a href="#1-corinthians-11-8">8</a> <a href="#1-corinthians-11-9">9</a> <a href="#1-corinthians-11-10">10</a> <a href="#1-corinthians-11-11">11</a> <a href="#1-corinthians-11-12">12</a> <a href="#1-corinthians-11-13">13</a> <a href="#1-corinthians-11-14">14</a> <a href="#1-corinthians-11-15">15</a> <a href="#1-corinthians-11-16">16</a> <a href="#1-corinthians-11-17">17</a> <a href="#1-corinthians-11-18">18</a> <a href="#1-corinthians-11-19">19</a> <a href="#1-corinthians-11-20">20</a> <a href="#1-corinthians-11-21">21</a> <a href="#1-corinthians-11-22">22</a> <a href="#1-corinthians-11-23">23</a> <a href="#1-corinthians-11-24">24</a> <a href="#1-corinthians-11-25">25</a> <a href="#1-corinthians-11-26">26</a> <a href="#1-corinthians-11-27">27</a> <a href="#1-corinthians-11-28">28</a> <a href="#1-corinthians-11-29">29</a> <a href="#1-corinthians-11-30">30</a> <a href="#1-corinthians-11-31">31</a> <a href="#1-corinthians-11-32">32</a> <a href="#1-corinthians-11-33">33</a> <a href="#1-corinthians-11-34">34</a></p>
<p id="1-corinthians-11-1"><span class="verse-num">11:1</span> <span class="verse-body">imitatores mei estote sicut et ego Christi</span></p>
<p id="1-corinthians-11-2"><span class="verse-num">11:2</span> <span class="verse-body">laudo autem vos fratres quod omnia mei memores estis et sicut tradidi vobis praecepta mea tenetis</span></p>
<p id="1-corinthians-11-3"><span class="verse-num">11:3</span> <span class="verse-body">volo autem vos scire quod omnis viri caput Christus est caput autem mulieris vir caput vero Christi Deus</span></p>
<p id="1-corinthians-11-4"><span class="verse-num">11:4</span> <span class="verse-body">omnis vir orans aut prophetans velato capite deturpat caput suum</span></p>
<p id="1-corinthians-11-5"><span class="verse-num">11:5</span> <span class="verse-body">omnis autem mulier orans aut prophetans non velato capite deturpat caput suum unum est enim atque si decalvetur</span></p>
<p id="1-corinthians-11-6"><span class="verse-num">11:6</span> <span class="verse-body">nam si non velatur mulier et tondeatur si vero turpe est mulieri tonderi aut decalvari velet caput suum</span></p>
<p id="1-corinthians-11-7"><span class="verse-num">11:7</span> <span class="verse-body">vir quidem non debet velare caput quoniam imago et gloria est Dei mulier autem gloria viri est</span></p>
<p id="1-corinthians-11-8"><span class="verse-num">11:8</span> <span class="verse-body">non enim vir ex muliere est sed mulier ex viro</span></p>
<p id="1-corinthians-11-9"><span class="verse-num">11:9</span> <span class="verse-body">etenim non est creatus vir propter mulierem sed mulier propter virum</span></p>
<p id="1-corinthians-11-10"><span class="verse-num">11:10</span> <span class="verse-body">ideo debet mulier potestatem habere supra caput propter angelos</span></p>
<p id="1-corinthians-11-11"><span class="verse-num">11:11</span> <span class="verse-body">verumtamen neque vir sine muliere neque mulier sine viro in Domino</span></p>
<p id="1-corinthians-11-12"><span class="verse-num">11:12</span> <span class="verse-body">nam sicut mulier de viro ita et vir per mulierem omnia autem ex Deo</span></p>
<p id="1-corinthians-11-13"><span class="verse-num">11:13</span> <span class="verse-body">vos ipsi iudicate decet mulierem non velatam orare Deum</span></p>
<p id="1-corinthians-11-14"><span class="verse-num">11:14</span> <span class="verse-body">nec ipsa natura docet vos quod vir quidem si comam nutriat ignominia est illi</span></p>
<p id="1-corinthians-11-15"><span class="verse-num">11:15</span> <span class="verse-body">mulier vero si comam nutriat gloria est illi quoniam capilli pro velamine ei dati sunt</span></p>
<p id="1-corinthians-11-16"><span class="verse-num">11:16</span> <span class="verse-body">si quis autem videtur contentiosus esse nos talem consuetudinem non habemus neque ecclesiae Dei</span></p>
<p id="1-corinthians-11-17"><span class="verse-num">11:17</span> <span class="verse-body">hoc autem praecipio non laudans quod non in melius sed in deterius convenitis</span></p>
<p id="1-corinthians-11-18"><span class="verse-num">11:18</span> <span class="verse-body">primum quidem convenientibus vobis in ecclesia audio scissuras esse et ex parte credo</span></p>
<p id="1-corinthians-11-19"><span class="verse-num">11:19</span> <span class="verse-body">nam oportet et hereses esse ut et qui probati sunt manifesti fiant in vobis</span></p>
<p id="1-corinthians-11-20"><span class="verse-num">11:20</span> <span class="verse-body">convenientibus ergo vobis in unum iam non est dominicam cenam manducare</span></p>
<p id="1-corinthians-11-21"><span class="verse-num">11:21</span> <span class="verse-body">unusquisque enim suam cenam praesumit ad manducandum et alius quidem esurit alius autem ebrius est</span></p>
<p id="1-corinthians-11-22"><span class="verse-num">11:22</span> <span class="verse-body">numquid domos non habetis ad manducandum et bibendum aut ecclesiam Dei contemnitis et confunditis eos qui non habent quid dicam vobis laudo vos in hoc non laudo</span></p>
<p id="1-corinthians-11-23"><span class="verse-num">11:23</span> <span class="verse-body">ego enim accepi a Domino quod et tradidi vobis quoniam Dominus Iesus in qua nocte tradebatur accepit panem</span></p>
<p id="1-corinthians-11-24"><span class="verse-num">11:24</span> <span class="verse-body">et gratias agens fregit et dixit hoc est corpus meum pro vobis hoc facite in meam commemorationem</span></p>
<p id="1-corinthians-11-25"><span class="verse-num">11:25</span> <span class="verse-body">similiter et calicem postquam cenavit dicens hic calix novum testamentum est in meo sanguine hoc facite quotienscumque bibetis in meam commemorationem</span></p>
<p id="1-corinthians-11-26"><span class="verse-num">11:26</span> <span class="verse-body">quotienscumque enim manducabitis panem hunc et calicem bibetis mortem Domini adnuntiatis donec veniat</span></p>
<p id="1-corinthians-11-27"><span class="verse-num">11:27</span> <span class="verse-body">itaque quicumque manducaverit panem vel biberit calicem Domini indigne reus erit corporis et sanguinis Domini</span></p>
<p id="1-corinthians-11-28"><span class="verse-num">11:28</span> <span class="verse-body">probet autem se ipsum homo et sic de pane illo edat et de calice bibat</span></p>
<p id="1-corinthians-11-29"><span class="verse-num">11:29</span> <span class="verse-body">qui enim manducat et bibit indigne iudicium sibi manducat et bibit non diiudicans corpus</span></p>
<p id="1-corinthians-11-30"><span class="verse-num">11:30</span> <span class="verse-body">ideo inter vos multi infirmes et inbecilles et dormiunt multi</span></p>
<p id="1-corinthians-11-31"><span class="verse-num">11:31</span> <span class="verse-body">quod si nosmet ipsos diiudicaremus non utique iudicaremur</span></p>
<p id="1-corinthians-11-32"><span class="verse-num">11:32</span> <span class="verse-body">dum iudicamur autem a Domino corripimur ut non cum hoc mundo damnemur</span></p>
<p id="1-corinthians-11-33"><span class="verse-num">11:33</span> <span class="verse-body">itaque fratres mei cum convenitis ad manducandum invicem expectate</span></p>
<p id="1-corinthians-11-34"><span class="verse-num">11:34</span> <span class="verse-body">si quis esurit domi manducet ut non in iudicium conveniatis cetera autem cum venero disponam __________________________________________________________________</span></p>
<h2 id="1-corinthians-ch-12">Chapter 12</h2>
<p class="verses"><a href="#1-corinthians-12-1">1</a> <a href="#1-corinthians-12-2">2</a> <a href="#1-corinthians-12-3">3</a> <a href="#1-corinthians-12-4">4</a> <a href="#1-corinthians-12-5">5</a> <a href="#1-corinthians-12-6">6</a> <a href="#1-corinthians-12-7">7</a> <a href="#1-corinthians-12-8">8</a> <a href="#1-corinthians-12-9">9</a> <a href="#1-corinthians-12-10">10</a> <a href="#1-corinthians-12-11">11</a> <a href="#1-corinthians-12-12">12</a> <a href="#1-corinthians-12-13">13</a> <a href="#1-corinthians-12-14">14</a> <a href="#1-corinthians-12-15">15</a> <a href="#1-corinthians-12-16">16</a> <a href="#1-corinthians-12-17">17</a> <a href="#1-corinthians-12-18">18</a> <a href="#1-corinthians-12-19">19</a> <a href="#1-corinthians-12-20">20</a> <a href="#1-corinthians-12-21">21</a> <a href="#1-corinthians-12-22">22</a> <a href="#1-corinthians-12-23">23</a> <a href="#1-corinthians-12-24">24</a> <a href="#1-corinthians-12-25">25</a> <a href="#1-corinthians-12-26">26</a> <a href="#1-corinthians-12-27">27</a> <a href="#1-corinthians-12-28">28</a> <a href="#1-corinthians-12-29">29</a> <a href="#1-corinthians-12-30">30</a> <a href="#1-corinthians-12-31">31</a></p>
<p id="1-corinthians-12-1"><span class="verse-num">12:1</span> <span class="verse-body">de spiritalibus autem nolo vos ignorare fratres</span></p>
<p id="1-corinthians-12-2"><span class="verse-num">12:2</span> <span class="verse-body">scitis quoniam cum gentes essetis ad simulacra muta prout ducebamini euntes</span></p>
<p id="1-corinthians-12-3"><span class="verse-num">12:3</span> <span class="verse-body">ideo notum vobis facio quod nemo in Spiritu Dei loquens dicit anathema Iesu et nemo potest dicere Dominus Iesus nisi in Spiritu Sancto</span></p>
<p id="1-corinthians-12-4"><span class="verse-num">12:4</span> <span class="verse-body">divisiones vero gratiarum sunt idem autem Spiritus</span></p>
<p id="1-corinthians-12-5"><span class="verse-num">12:5</span> <span class="verse-body">et divisiones ministrationum sunt idem autem Dominus</span></p>
<p id="1-corinthians-12-6"><span class="verse-num">12:6</span> <span class="verse-body">et divisiones operationum sunt idem vero Deus qui operatur omnia in omnibus</span></p>
<p id="1-corinthians-12-7"><span class="verse-num">12:7</span> <span class="verse-body">unicuique autem datur manifestatio Spiritus ad utilitatem</span></p>
<p id="1-corinthians-12-8"><span class="verse-num">12:8</span> <span class="verse-body">alii quidem per Spiritum datur sermo sapientiae alii autem sermo scientiae secundum eundem Spiritum</span></p>
<p id="1-corinthians-12-9"><span class="verse-num">12:9</span> <span class="verse-body">alteri fides in eodem Spiritu alii gratia sanitatum in uno Spiritu</span></p>
<p id="1-corinthians-12-10"><span class="verse-num">12:10</span> <span class="verse-body">alii operatio virtutum alii prophetatio alii discretio spirituum alii genera linguarum alii interpretatio sermonum</span></p>
<p id="1-corinthians-12-11"><span class="verse-num">12:11</span> <span class="verse-body">haec autem omnia operatur unus atque idem Spiritus dividens singulis prout vult</span></p>
<p id="1-corinthians-12-12"><span class="verse-num">12:12</span> <span class="verse-body">sicut enim corpus unum est et membra habet multa omnia autem membra corporis cum sint multa unum corpus sunt ita et Christus</span></p>
<p id="1-corinthians-12-13"><span class="verse-num">12:13</span> <span class="verse-body">etenim in uno Spiritu omnes nos in unum corpus baptizati sumus sive Iudaei sive gentiles sive servi sive liberi et omnes unum Spiritum potati sumus</span></p>
<p id="1-corinthians-12-14"><span class="verse-num">12:14</span> <span class="verse-body">nam et corpus non est unum membrum sed multa</span></p>
<p id="1-corinthians-12-15"><span class="verse-num">12:15</span> <span class="verse-body">si dixerit pes quoniam non sum manus non sum de corpore non ideo non est de corpore</span></p>
<p id="1-corinthians-12-16"><span class="verse-num">12:16</span> <span class="verse-body">et si dixerit auris quia non sum oculus non sum de corpore non ideo non est de corpore</span></p>
<p id="1-corinthians-12-17"><span class="verse-num">12:17</span> <span class="verse-body">si totum corpus oculus ubi auditus si totum auditus ubi odoratus</span></p>
<p id="1-corinthians-12-18"><span class="verse-num">12:18</span> <span class="verse-body">nunc autem posuit Deus membra unumquodque eorum in corpore sicut voluit</span></p>
<p id="1-corinthians-12-19"><span class="verse-num">12:19</span> <span class="verse-body">quod si essent omnia unum membrum ubi corpus</span></p>
<p id="1-corinthians-12-20"><span class="verse-num">12:20</span> <span class="verse-body">nunc autem multa quidem membra unum autem corpus</span></p>
<p id="1-corinthians-12-21"><span class="verse-num">12:21</span> <span class="verse-body">non potest dicere oculus manui opera tua non indigeo aut iterum caput pedibus non estis mihi necessarii</span></p>
<p id="1-corinthians-12-22"><span class="verse-num">12:22</span> <span class="verse-body">sed multo magis quae videntur membra corporis infirmiora esse necessariora sunt</span></p>
<p id="1-corinthians-12-23"><span class="verse-num">12:23</span> <span class="verse-body">et quae putamus ignobiliora membra esse corporis his honorem abundantiorem circumdamus et quae inhonesta sunt nostra abundantiorem honestatem habent</span></p>
<p id="1-corinthians-12-24"><span class="verse-num">12:24</span> <span class="verse-body">honesta autem nostra nullius egent sed Deus temperavit corpus ei cui deerat abundantiorem tribuendo honorem</span></p>
<p id="1-corinthians-12-25"><span class="verse-num">12:25</span> <span class="verse-body">ut non sit scisma in corpore sed id ipsum pro invicem sollicita sint membra</span></p>
<p id="1-corinthians-12-26"><span class="verse-num">12:26</span> <span class="verse-body">et si quid patitur unum membrum conpatiuntur omnia membra sive gloriatur unum membrum congaudent omnia membra</span></p>
<p id="1-corinthians-12-27"><span class="verse-num">12:27</span> <span class="verse-body">vos autem estis corpus Christi et membra de membro</span></p>
<p id="1-corinthians-12-28"><span class="verse-num">12:28</span> <span class="verse-body">et quosdam quidem posuit Deus in ecclesia primum apostolos secundo prophetas tertio doctores deinde virtutes exin gratias curationum opitulationes gubernationes genera linguarum</span></p>
<p id="1-corinthians-12-29"><span class="verse-num">12:29</span> <span class="verse-body">numquid omnes apostoli numquid omnes prophetae numquid omnes doctores</span></p>
<p id="1-corinthians-12-30"><span class="verse-num">12:30</span> <span class="verse-body">numquid omnes virtutes numquid omnes gratiam habent curationum numquid omnes linguis loquuntur numquid omnes interpretantur</span></p>
<p id="1-corinthians-12-31"><span class="verse-num">12:31</span> <span class="verse-body">aemulamini autem charismata maiora et adhuc excellentiorem viam vobis demonstro __________________________________________________________________</span></p>
<h2 id="1-corinthians-ch-13">Chapter 13</h2>
<p class="verses"><a href="#1-corinthians-13-1">1</a> <a href="#1-corinthians-13-2">2</a> <a href="#1-corinthians-13-3">3</a> <a href="#1-corinthians-13-4">4</a> <a href="#1-corinthians-13-5">5</a> <a href="#1-corinthians-13-6">6</a> <a href="#1-corinthians-13-7">7</a> <a href="#1-corinthians-13-8">8</a> <a href="#1-corinthians-13-9">9</a> <a href="#1-corinthians-13-10">10</a> <a href="#1-corinthians-13-11">11</a> <a href="#1-corinthians-13-12">12</a> <a href="#1-corinthians-13-13">13</a></p>
<p id="1-corinthians-13-1"><span class="verse-num">13:1</span> <span class="verse-body">si linguis hominum loquar et angelorum caritatem autem non habeam factus sum velut aes sonans aut cymbalum tinniens</span></p>
<p id="1-corinthians-13-2"><span class="verse-num">13:2</span> <span class="verse-body">et si habuero prophetiam et noverim mysteria omnia et omnem scientiam et habuero omnem fidem ita ut montes transferam caritatem autem non habuero nihil sum</span></p>
<p id="1-corinthians-13-3"><span class="verse-num">13:3</span> <span class="verse-body">et si distribuero in cibos pauperum omnes facultates meas et si tradidero corpus meum ut ardeam caritatem autem non habuero nihil mihi prodest</span></p>
<p id="1-corinthians-13-4"><span class="verse-num">13:4</span> <span class="verse-body">caritas patiens est benigna est caritas non aemulatur non agit perperam non inflatur</span></p>
<p id="1-corinthians-13-5"><span class="verse-num">13:5</span> <span class="verse-body">non est ambitiosa non quaerit quae sua sunt non inritatur non cogitat malum</span></p>
<p id="1-corinthians-13-6"><span class="verse-num">13:6</span> <span class="verse-body">non gaudet super iniquitatem congaudet autem veritati</span></p>
<p id="1-corinthians-13-7"><span class="verse-num">13:7</span> <span class="verse-body">omnia suffert omnia credit omnia sperat omnia sustinet</span></p>
<p id="1-corinthians-13-8"><span class="verse-num">13:8</span> <span class="verse-body">caritas numquam excidit sive prophetiae evacuabuntur sive linguae cessabunt sive scientia destruetur</span></p>
<p id="1-corinthians-13-9"><span class="verse-num">13:9</span> <span class="verse-body">ex parte enim cognoscimus et ex parte prophetamus</span></p>
<p id="1-corinthians-13-10"><span class="verse-num">13:10</span> <span class="verse-body">cum autem venerit quod perfectum est evacuabitur quod ex parte est</span></p>
<p id="1-corinthians-13-11"><span class="verse-num">13:11</span> <span class="verse-body">cum essem parvulus loquebar ut parvulus sapiebam ut parvulus cogitabam ut parvulus quando factus sum vir evacuavi quae erant parvuli</span></p>
<p id="1-corinthians-13-12"><span class="verse-num">13:12</span> <span class="verse-body">videmus nunc per speculum in enigmate tunc autem facie ad faciem nunc cognosco ex parte tunc autem cognoscam sicut et cognitus sum</span></p>
<p id="1-corinthians-13-13"><span class="verse-num">13:13</span> <span class="verse-body">nunc autem manet fides spes caritas tria haec maior autem his est caritas __________________________________________________________________</span></p>
<h2 id="1-corinthians-ch-14">Chapter 14</h2>
<p class="verses"><a href="#1-corinthians-14-1">1</a> <a href="#1-corinthians-14-2">2</a> <a href="#1-corinthians-14-3">3</a> <a href="#1-corinthians-14-4">4</a> <a href="#1-corinthians-14-5">5</a> <a href="#1-corinthians-14-6">6</a> <a href="#1-corinthians-14-7">7</a> <a href="#1-corinthians-14-8">8</a> <a href="#1-corinthians-14-9">9</a> <a href="#1-corinthians-14-10">10</a> <a href="#1-corinthians-14-11">11</a> <a href="#1-corinthians-14-12">12</a> <a href="#1-corinthians-14-13">13</a> <a href="#1-corinthians-14-14">14</a> <a href="#1-corinthians-14-15">15</a> <a href="#1-corinthians-14-16">16</a> <a href="#1-corinthians-14-17">17</a> <a href="#1-corinthians-14-18">18</a> <a href="#1-corinthians-14-19">19</a> <a href="#1-corinthians-14-20">20</a> <a href="#1-corinthians-14-21">21</a> <a href="#1-corinthians-14-22">22</a> <a href="#1-corinthians-14-23">23</a> <a href="#1-corinthians-14-24">24</a> <a href="#1-corinthians-14-25">25</a> <a href="#1-corinthians-14-26">26</a> <a href="#1-corinthians-14-27">27</a> <a href="#1-corinthians-14-28">28</a> <a href="#1-corinthians-14-29">29</a> <a href="#1-corinthians-14-30">30</a> <a href="#1-corinthians-14-31">31</a> <a href="#1-corinthians-14-32">32</a> <a href="#1-corinthians-14-33">33</a> <a href="#1-corinthians-14-34">34</a> <a href="#1-corinthians-14-35">35</a> <a href="#1-corinthians-14-36">36</a> <a href="#1-corinthians-14-37">37</a> <a href="#1-corinthians-14-38">38</a> <a href="#1-corinthians-14-39">39</a> <a href="#1-corinthians-14-40">40</a></p>
<p id="1-corinthians-14-1"><span class="verse-num">14:1</span> <span class="verse-body">sectamini caritatem aemulamini spiritalia magis autem ut prophetetis</span></p>
<p id="1-corinthians-14-2"><span class="verse-num">14:2</span> <span class="verse-body">qui enim loquitur lingua non hominibus loquitur sed Deo nemo enim audit Spiritu autem loquitur mysteria</span></p>
<p id="1-corinthians-14-3"><span class="verse-num">14:3</span> <span class="verse-body">nam qui prophetat hominibus loquitur aedificationem et exhortationem et consolationes</span></p>
<p id="1-corinthians-14-4"><span class="verse-num">14:4</span> <span class="verse-body">qui loquitur lingua semet ipsum aedificat qui autem prophetat ecclesiam aedificat</span></p>
<p id="1-corinthians-14-5"><span class="verse-num">14:5</span> <span class="verse-body">volo autem omnes vos loqui linguis magis autem prophetare nam maior est qui prophetat quam qui loquitur linguis nisi si forte ut interpretetur ut ecclesia aedificationem accipiat</span></p>
<p id="1-corinthians-14-6"><span class="verse-num">14:6</span> <span class="verse-body">nunc autem fratres si venero ad vos linguis loquens quid vobis prodero nisi si vobis loquar aut in revelatione aut scientia aut prophetia aut in doctrina</span></p>
<p id="1-corinthians-14-7"><span class="verse-num">14:7</span> <span class="verse-body">tamen quae sine anima sunt vocem dantia sive tibia sive cithara nisi distinctionem sonituum dederint quomodo scietur quod canitur aut quod citharizatur</span></p>
<p id="1-corinthians-14-8"><span class="verse-num">14:8</span> <span class="verse-body">etenim si incertam vocem det tuba quis parabit se ad bellum</span></p>
<p id="1-corinthians-14-9"><span class="verse-num">14:9</span> <span class="verse-body">ita et vos per linguam nisi manifestum sermonem dederitis quomodo scietur id quod dicitur eritis enim in aera loquentes</span></p>
<p id="1-corinthians-14-10"><span class="verse-num">14:10</span> <span class="verse-body">tam multa ut puta genera linguarum sunt in mundo et nihil sine voce est</span></p>
<p id="1-corinthians-14-11"><span class="verse-num">14:11</span> <span class="verse-body">si ergo nesciero virtutem vocis ero ei cui loquor barbarus et qui loquitur mihi barbarus</span></p>
<p id="1-corinthians-14-12"><span class="verse-num">14:12</span> <span class="verse-body">sic et vos quoniam aemulatores estis spirituum ad aedificationem ecclesiae quaerite ut abundetis</span></p>
<p id="1-corinthians-14-13"><span class="verse-num">14:13</span> <span class="verse-body">et ideo qui loquitur lingua oret ut interpretetur</span></p>
<p id="1-corinthians-14-14"><span class="verse-num">14:14</span> <span class="verse-body">nam si orem lingua spiritus meus orat mens autem mea sine fructu est</span></p>
<p id="1-corinthians-14-15"><span class="verse-num">14:15</span> <span class="verse-body">quid ergo est orabo spiritu orabo et mente psallam spiritu psallam et mente</span></p>
<p id="1-corinthians-14-16"><span class="verse-num">14:16</span> <span class="verse-body">ceterum si benedixeris spiritu qui supplet locum idiotae quomodo dicet amen super tuam benedictionem quoniam quid dicas nescit</span></p>
<p id="1-corinthians-14-17"><span class="verse-num">14:17</span> <span class="verse-body">nam tu quidem bene gratias agis sed alter non aedificatur</span></p>
<p id="1-corinthians-14-18"><span class="verse-num">14:18</span> <span class="verse-body">gratias ago Deo quod omnium vestrum lingua loquor</span></p>
<p id="1-corinthians-14-19"><span class="verse-num">14:19</span> <span class="verse-body">sed in ecclesia volo quinque verba sensu meo loqui ut et alios instruam quam decem milia verborum in lingua</span></p>
<p id="1-corinthians-14-20"><span class="verse-num">14:20</span> <span class="verse-body">fratres nolite pueri effici sensibus sed malitia parvuli estote sensibus autem perfecti estote</span></p>
<p id="1-corinthians-14-21"><span class="verse-num">14:21</span> <span class="verse-body">in lege scriptum est quoniam in aliis linguis et labiis aliis loquar populo huic et nec sic exaudient me dicit Dominus</span></p>
<p id="1-corinthians-14-22"><span class="verse-num">14:22</span> <span class="verse-body">itaque linguae in signum sunt non fidelibus sed infidelibus prophetia autem non infidelibus sed fidelibus</span></p>
<p id="1-corinthians-14-23"><span class="verse-num">14:23</span> <span class="verse-body">si ergo conveniat universa ecclesia in unum et omnes linguis loquantur intrent autem idiotae aut infideles nonne dicent quod insanitis</span></p>
<p id="1-corinthians-14-24"><span class="verse-num">14:24</span> <span class="verse-body">si autem omnes prophetent intret autem quis infidelis vel idiota convincitur ab omnibus diiudicatur ab omnibus</span></p>
<p id="1-corinthians-14-25"><span class="verse-num">14:25</span> <span class="verse-body">occulta cordis eius manifesta fiunt et ita cadens in faciem adorabit Deum pronuntians quod vere Deus in vobis est</span></p>
<p id="1-corinthians-14-26"><span class="verse-num">14:26</span> <span class="verse-body">quid ergo est fratres cum convenitis unusquisque vestrum psalmum habet doctrinam habet apocalypsin habet linguam habet interpretationem habet omnia ad aedificationem fiant</span></p>
<p id="1-corinthians-14-27"><span class="verse-num">14:27</span> <span class="verse-body">sive lingua quis loquitur secundum duos aut ut multum tres et per partes et unus interpretetur</span></p>
<p id="1-corinthians-14-28"><span class="verse-num">14:28</span> <span class="verse-body">si autem non fuerit interpres taceat in ecclesia sibi autem loquatur et Deo</span></p>
<p id="1-corinthians-14-29"><span class="verse-num">14:29</span> <span class="verse-body">prophetae duo aut tres dicant et ceteri diiudicent</span></p>
<p id="1-corinthians-14-30"><span class="verse-num">14:30</span> <span class="verse-body">quod si alii revelatum fuerit sedenti prior taceat</span></p>
<p id="1-corinthians-14-31"><span class="verse-num">14:31</span> <span class="verse-body">potestis enim omnes per singulos prophetare ut omnes discant et omnes exhortentur</span></p>
<p id="1-corinthians-14-32"><span class="verse-num">14:32</span> <span class="verse-body">et spiritus prophetarum prophetis subiecti sunt</span></p>
<p id="1-corinthians-14-33"><span class="verse-num">14:33</span> <span class="verse-body">non enim est dissensionis Deus sed pacis sicut in omnibus ecclesiis sanctorum</span></p>
<p id="1-corinthians-14-34"><span class="verse-num">14:34</span> <span class="verse-body">mulieres in ecclesiis taceant non enim permittitur eis loqui sed subditas esse sicut et lex dicit</span></p>
<p id="1-corinthians-14-35"><span class="verse-num">14:35</span> <span class="verse-body">si quid autem volunt discere domi viros suos interrogent turpe est enim mulieri loqui in ecclesia</span></p>
<p id="1-corinthians-14-36"><span class="verse-num">14:36</span> <span class="verse-body">an a vobis verbum Dei processit aut in vos solos pervenit</span></p>
<p id="1-corinthians-14-37"><span class="verse-num">14:37</span> <span class="verse-body">si quis videtur propheta esse aut spiritalis cognoscat quae scribo vobis quia Domini sunt mandata</span></p>
<p id="1-corinthians-14-38"><span class="verse-num">14:38</span> <span class="verse-body">si quis autem ignorat ignorabitur</span></p>
<p id="1-corinthians-14-39"><span class="verse-num">14:39</span> <span class="verse-body">itaque fratres aemulamini prophetare et loqui linguis nolite prohibere</span></p>
<p id="1-corinthians-14-40"><span class="verse-num">14:40</span> <span class="verse-body">omnia autem honeste et secundum ordinem fiant __________________________________________________________________</span></p>
<h2 id="1-corinthians-ch-15">Chapter 15</h2>
<p class="verses"><a href="#1-corinthians-15-1">1</a> <a href="#1-corinthians-15-2">2</a> <a href="#1-corinthians-15-3">3</a> <a href="#1-corinthians-15-4">4</a> <a href="#1-corinthians-15-5">5</a> <a href="#1-corinthians-15-6">6</a> <a href="#1-corinthians-15-7">7</a> <a href="#1-corinthians-15-8">8</a> <a href="#1-corinthians-15-9">9</a> <a href="#1-corinthians-15-10">10</a> <a href="#1-corinthians-15-11">11</a> <a href="#1-corinthians-15-12">12</a> <a href="#1-corinthians-15-13">13</a> <a href="#1-corinthians-15-14">14</a> <a href="#1-corinthians-15-15">15</a> <a href="#1-corinthians-15-16">16</a> <a href="#1-corinthians-15-17">17</a> <a href="#1-corinthians-15-18">18</a> <a href="#1-corinthians-15-19">19</a> <a href="#1-corinthians-15-20">20</a> <a href="#1-corinthians-15-21">21</a> <a href="#1-corinthians-15-22">22</a> <a href="#1-corinthians-15-23">23</a> <a href="#1-corinthians-15-24">24</a> <a href="#1-corinthians-15-25">25</a> <a href="#1-corinthians-15-26">26</a> <a href="#1-corinthians-15-27">27</a> <a href="#1-corinthians-15-28">28</a> <a href="#1-corinthians-15-29">29</a> <a href="#1-corinthians-15-30">30</a> <a href="#1-corinthians-15-31">31</a> <a href="#1-corinthians-15-32">32</a> <a href="#1-corinthians-15-33">33</a> <a href="#1-corinthians-15-34">34</a> <a href="#1-corinthians-15-35">35</a> <a href="#1-corinthians-15-36">36</a> <a href="#1-corinthians-15-37">37</a> <a href="#1-corinthians-15-38">38</a> <a href="#1-corinthians-15-39">39</a> <a href="#1-corinthians-15-40">40</a> <a href="#1-corinthians-15-41">41</a> <a href="#1-corinthians-15-42">42</a> <a href="#1-corinthians-15-43">43</a> <a href="#1-corinthians-15-44">44</a> <a href="#1-corinthians-15-45">45</a> <a href="#1-corinthians-15-46">46</a> <a href="#1-corinthians-15-47">47</a> <a href="#1-corinthians-15-48">48</a> <a href="#1-corinthians-15-49">49</a> <a href="#1-corinthians-15-50">50</a> <a href="#1-corinthians-15-51">51</a> <a href="#1-corinthians-15-52">52</a> <a href="#1-corinthians-15-53">53</a> <a href="#1-corinthians-15-54">54</a> <a href="#1-corinthians-15-55">55</a> <a href="#1-corinthians-15-56">56</a> <a href="#1-corinthians-15-57">57</a> <a href="#1-corinthians-15-58">58</a></p>
<p id="1-corinthians-15-1"><span class="verse-num">15:1</span> <span class="verse-body">notum autem vobis facio fratres evangelium quod praedicavi vobis quod et accepistis in quo et statis</span></p>
<p id="1-corinthians-15-2"><span class="verse-num">15:2</span> <span class="verse-body">per quod et salvamini qua ratione praedicaverim vobis si tenetis nisi si frustra credidistis</span></p>
<p id="1-corinthians-15-3"><span class="verse-num">15:3</span> <span class="verse-body">tradidi enim vobis in primis quod et accepi quoniam Christus mortuus est pro peccatis nostris secundum scripturas</span></p>
<p id="1-corinthians-15-4"><span class="verse-num">15:4</span> <span class="verse-body">et quia sepultus est et quia resurrexit tertia die secundum scripturas</span></p>
<p id="1-corinthians-15-5"><span class="verse-num">15:5</span> <span class="verse-body">et quia visus est Cephae et post haec undecim</span></p>
<p id="1-corinthians-15-6"><span class="verse-num">15:6</span> <span class="verse-body">deinde visus est plus quam quingentis fratribus simul ex quibus multi manent usque adhuc quidam autem dormierunt</span></p>
<p id="1-corinthians-15-7"><span class="verse-num">15:7</span> <span class="verse-body">deinde visus est Iacobo deinde apostolis omnibus</span></p>
<p id="1-corinthians-15-8"><span class="verse-num">15:8</span> <span class="verse-body">novissime autem omnium tamquam abortivo visus est et mihi</span></p>
<p id="1-corinthians-15-9"><span class="verse-num">15:9</span> <span class="verse-body">ego enim sum minimus apostolorum qui non sum dignus vocari apostolus quoniam persecutus sum ecclesiam Dei</span></p>
<p id="1-corinthians-15-10"><span class="verse-num">15:10</span> <span class="verse-body">gratia autem Dei sum id quod sum et gratia eius in me vacua non fuit sed abundantius illis omnibus laboravi non ego autem sed gratia Dei mecum</span></p>
<p id="1-corinthians-15-11"><span class="verse-num">15:11</span> <span class="verse-body">sive enim ego sive illi sic praedicamus et sic credidistis</span></p>
<p id="1-corinthians-15-12"><span class="verse-num">15:12</span> <span class="verse-body">si autem Christus praedicatur quod resurrexit a mortuis quomodo quidam dicunt in vobis quoniam resurrectio mortuorum non est</span></p>
<p id="1-corinthians-15-13"><span class="verse-num">15:13</span> <span class="verse-body">si autem resurrectio mortuorum non est neque Christus resurrexit</span></p>
<p id="1-corinthians-15-14"><span class="verse-num">15:14</span> <span class="verse-body">si autem Christus non resurrexit inanis est ergo praedicatio nostra inanis est et fides vestra</span></p>
<p id="1-corinthians-15-15"><span class="verse-num">15:15</span> <span class="verse-body">invenimur autem et falsi testes Dei quoniam testimonium diximus adversus Deum quod suscitaverit Christum quem non suscitavit si mortui non resurgunt</span></p>
<p id="1-corinthians-15-16"><span class="verse-num">15:16</span> <span class="verse-body">nam si mortui non resurgunt neque Christus resurrexit</span></p>
<p id="1-corinthians-15-17"><span class="verse-num">15:17</span> <span class="verse-body">quod si Christus non resurrexit vana est fides vestra adhuc enim estis in peccatis vestris</span></p>
<p id="1-corinthians-15-18"><span class="verse-num">15:18</span> <span class="verse-body">ergo et qui dormierunt in Christo perierunt</span></p>
<p id="1-corinthians-15-19"><span class="verse-num">15:19</span> <span class="verse-body">si in hac vita tantum in Christo sperantes sumus miserabiliores sumus omnibus hominibus</span></p>
<p id="1-corinthians-15-20"><span class="verse-num">15:20</span> <span class="verse-body">nunc autem Christus resurrexit a mortuis primitiae dormientium</span></p>
<p id="1-corinthians-15-21"><span class="verse-num">15:21</span> <span class="verse-body">quoniam enim per hominem mors et per hominem resurrectio mortuorum</span></p>
<p id="1-corinthians-15-22"><span class="verse-num">15:22</span> <span class="verse-body">et sicut in Adam omnes moriuntur ita et in Christo omnes vivificabuntur</span></p>
<p id="1-corinthians-15-23"><span class="verse-num">15:23</span> <span class="verse-body">unusquisque autem in suo ordine primitiae Christus deinde hii qui sunt Christi in adventu eius</span></p>
<p id="1-corinthians-15-24"><span class="verse-num">15:24</span> <span class="verse-body">deinde finis cum tradiderit regnum Deo et Patri cum evacuaverit omnem principatum et potestatem et virtutem</span></p>
<p id="1-corinthians-15-25"><span class="verse-num">15:25</span> <span class="verse-body">oportet autem illum regnare donec ponat omnes inimicos sub pedibus eius</span></p>
<p id="1-corinthians-15-26"><span class="verse-num">15:26</span> <span class="verse-body">novissima autem inimica destruetur mors omnia enim subiecit sub pedibus eius cum autem dicat</span></p>
<p id="1-corinthians-15-27"><span class="verse-num">15:27</span> <span class="verse-body">omnia subiecta sunt sine dubio praeter eum qui subiecit ei omnia</span></p>
<p id="1-corinthians-15-28"><span class="verse-num">15:28</span> <span class="verse-body">cum autem subiecta fuerint illi omnia tunc ipse Filius subiectus erit illi qui sibi subiecit omnia ut sit Deus omnia in omnibus</span></p>
<p id="1-corinthians-15-29"><span class="verse-num">15:29</span> <span class="verse-body">alioquin quid facient qui baptizantur pro mortuis si omnino mortui non resurgunt ut quid et baptizantur pro illis</span></p>
<p id="1-corinthians-15-30"><span class="verse-num">15:30</span> <span class="verse-body">ut quid et nos periclitamur omni hora</span></p>
<p id="1-corinthians-15-31"><span class="verse-num">15:31</span> <span class="verse-body">cotidie morior per vestram gloriam fratres quam habeo in Christo Iesu Domino nostro</span></p>
<p id="1-corinthians-15-32"><span class="verse-num">15:32</span> <span class="verse-body">si secundum hominem ad bestias pugnavi Ephesi quid mihi prodest si mortui non resurgunt manducemus et bibamus cras enim moriemur</span></p>
<p id="1-corinthians-15-33"><span class="verse-num">15:33</span> <span class="verse-body">nolite seduci corrumpunt mores bonos conloquia mala</span></p>
<p id="1-corinthians-15-34"><span class="verse-num">15:34</span> <span class="verse-body">evigilate iuste et nolite peccare ignorantiam enim Dei quidam habent ad reverentiam vobis loquor</span></p>
<p id="1-corinthians-15-35"><span class="verse-num">15:35</span> <span class="verse-body">sed dicet aliquis quomodo resurgunt mortui quali autem corpore veniunt</span></p>
<p id="1-corinthians-15-36"><span class="verse-num">15:36</span> <span class="verse-body">insipiens tu quod seminas non vivificatur nisi prius moriatur</span></p>
<p id="1-corinthians-15-37"><span class="verse-num">15:37</span> <span class="verse-body">et quod seminas non corpus quod futurum est seminas sed nudum granum ut puta tritici aut alicuius ceterorum</span></p>
<p id="1-corinthians-15-38"><span class="verse-num">15:38</span> <span class="verse-body">Deus autem dat illi corpus sicut voluit et unicuique seminum proprium corpus</span></p>
<p id="1-corinthians-15-39"><span class="verse-num">15:39</span> <span class="verse-body">non omnis caro eadem caro sed alia hominum alia pecorum alia caro volucrum alia autem piscium</span></p>
<p id="1-corinthians-15-40"><span class="verse-num">15:40</span> <span class="verse-body">et corpora caelestia et corpora terrestria sed alia quidem caelestium gloria alia autem terrestrium</span></p>
<p id="1-corinthians-15-41"><span class="verse-num">15:41</span> <span class="verse-body">alia claritas solis alia claritas lunae et alia claritas stellarum stella enim ab stella differt in claritate</span></p>
<p id="1-corinthians-15-42"><span class="verse-num">15:42</span> <span class="verse-body">sic et resurrectio mortuorum seminatur in corruptione surgit in incorruptione</span></p>
<p id="1-corinthians-15-43"><span class="verse-num">15:43</span> <span class="verse-body">seminatur in ignobilitate surgit in gloria seminatur in infirmitate surgit in virtute</span></p>
<p id="1-corinthians-15-44"><span class="verse-num">15:44</span> <span class="verse-body">seminatur corpus animale surgit corpus spiritale si est corpus animale est et spiritale sic et scriptum est</span></p>
<p id="1-corinthians-15-45"><span class="verse-num">15:45</span> <span class="verse-body">factus est primus homo Adam in animam viventem novissimus Adam in spiritum vivificantem</span></p>
<p id="1-corinthians-15-46"><span class="verse-num">15:46</span> <span class="verse-body">sed non prius quod spiritale est sed quod animale est deinde quod spiritale</span></p>
<p id="1-corinthians-15-47"><span class="verse-num">15:47</span> <span class="verse-body">primus homo de terra terrenus secundus homo de caelo caelestis</span></p>
<p id="1-corinthians-15-48"><span class="verse-num">15:48</span> <span class="verse-body">qualis terrenus tales et terreni et qualis caelestis tales et caelestes</span></p>
<p id="1-corinthians-15-49"><span class="verse-num">15:49</span> <span class="verse-body">igitur sicut portavimus imaginem terreni portemus et imaginem caelestis</span></p>
<p id="1-corinthians-15-50"><span class="verse-num">15:50</span> <span class="verse-body">hoc autem dico fratres quoniam caro et sanguis regnum Dei possidere non possunt neque corruptio incorruptelam possidebit</span></p>
<p id="1-corinthians-15-51"><span class="verse-num">15:51</span> <span class="verse-body">ecce mysterium vobis dico omnes quidem resurgemus sed non omnes inmutabimur</span></p>
<p id="1-corinthians-15-52"><span class="verse-num">15:52</span> <span class="verse-body">in momento in ictu oculi in novissima tuba canet enim et mortui resurgent incorrupti et nos inmutabimur</span></p>
<p id="1-corinthians-15-53"><span class="verse-num">15:53</span> <span class="verse-body">oportet enim corruptibile hoc induere incorruptelam et mortale hoc induere inmortalitatem</span></p>
<p id="1-corinthians-15-54"><span class="verse-num">15:54</span> <span class="verse-body">cum autem mortale hoc induerit inmortalitatem tunc fiet sermo qui scriptus est absorta est mors in victoria</span></p>
<p id="1-corinthians-15-55"><span class="verse-num">15:55</span> <span class="verse-body">ubi est mors victoria tua ubi est mors stimulus tuus</span></p>
<p id="1-corinthians-15-56"><span class="verse-num">15:56</span> <span class="verse-body">stimulus autem mortis peccatum est virtus vero peccati lex</span></p>
<p id="1-corinthians-15-57"><span class="verse-num">15:57</span> <span class="verse-body">Deo autem gratias qui dedit nobis victoriam per Dominum nostrum Iesum Christum</span></p>
<p id="1-corinthians-15-58"><span class="verse-num">15:58</span> <span class="verse-body">itaque fratres mei dilecti stabiles estote et inmobiles abundantes in opere Domini semper scientes quod labor vester non est inanis in Domino __________________________________________________________________</span></p>
<h2 id="1-corinthians-ch-16">Chapter 16</h2>
<p class="verses"><a href="#1-corinthians-16-1">1</a> <a href="#1-corinthians-16-2">2</a> <a href="#1-corinthians-16-3">3</a> <a href="#1-corinthians-16-4">4</a> <a href="#1-corinthians-16-5">5</a> <a href="#1-corinthians-16-6">6</a> <a href="#1-corinthians-16-7">7</a> <a href="#1-corinthians-16-8">8</a> <a href="#1-corinthians-16-9">9</a> <a href="#1-corinthians-16-10">10</a> <a href="#1-corinthians-16-11">11</a> <a href="#1-corinthians-16-12">12</a> <a href="#1-corinthians-16-13">13</a> <a href="#1-corinthians-16-14">14</a> <a href="#1-corinthians-16-15">15</a> <a href="#1-corinthians-16-16">16</a> <a href="#1-corinthians-16-17">17</a> <a href="#1-corinthians-16-18">18</a> <a href="#1-corinthians-16-19">19</a> <a href="#1-corinthians-16-20">20</a> <a href="#1-corinthians-16-21">21</a> <a href="#1-corinthians-16-22">22</a> <a href="#1-corinthians-16-23">23</a></p>
<p id="1-corinthians-16-1"><span class="verse-num">16:1</span> <span class="verse-body">de collectis autem quae fiunt in sanctos sicut ordinavi ecclesiis Galatiae ita et vos facite</span></p>
<p id="1-corinthians-16-2"><span class="verse-num">16:2</span> <span class="verse-body">per unam sabbati unusquisque vestrum apud se ponat recondens quod ei beneplacuerit ut non cum venero tunc collectae fiant</span></p>
<p id="1-corinthians-16-3"><span class="verse-num">16:3</span> <span class="verse-body">cum autem praesens fuero quos probaveritis per epistulas hos mittam perferre gratiam vestram in Hierusalem</span></p>
<p id="1-corinthians-16-4"><span class="verse-num">16:4</span> <span class="verse-body">quod si dignum fuerit ut et ego eam mecum ibunt</span></p>
<p id="1-corinthians-16-5"><span class="verse-num">16:5</span> <span class="verse-body">veniam autem ad vos cum Macedoniam pertransiero nam Macedoniam pertransibo</span></p>
<p id="1-corinthians-16-6"><span class="verse-num">16:6</span> <span class="verse-body">apud vos autem forsitan manebo vel etiam hiemabo ut vos me deducatis quocumque iero</span></p>
<p id="1-corinthians-16-7"><span class="verse-num">16:7</span> <span class="verse-body">nolo enim vos modo in transitu videre spero enim me aliquantum temporis manere apud vos si Dominus permiserit</span></p>
<p id="1-corinthians-16-8"><span class="verse-num">16:8</span> <span class="verse-body">permanebo autem Ephesi usque ad pentecosten</span></p>
<p id="1-corinthians-16-9"><span class="verse-num">16:9</span> <span class="verse-body">ostium enim mihi apertum est magnum et evidens et adversarii multi</span></p>
<p id="1-corinthians-16-10"><span class="verse-num">16:10</span> <span class="verse-body">si autem venerit Timotheus videte ut sine timore sit apud vos opus enim Domini operatur sicut et ego</span></p>
<p id="1-corinthians-16-11"><span class="verse-num">16:11</span> <span class="verse-body">ne quis ergo illum spernat deducite autem illum in pace ut veniat ad me expecto enim illum cum fratribus</span></p>
<p id="1-corinthians-16-12"><span class="verse-num">16:12</span> <span class="verse-body">de Apollo autem fratre multum rogavi eum ut veniret ad vos cum fratribus et utique non fuit voluntas ut nunc veniret veniet autem cum ei vacuum fuerit</span></p>
<p id="1-corinthians-16-13"><span class="verse-num">16:13</span> <span class="verse-body">vigilate state in fide viriliter agite et confortamini</span></p>
<p id="1-corinthians-16-14"><span class="verse-num">16:14</span> <span class="verse-body">omnia vestra in caritate fiant</span></p>
<p id="1-corinthians-16-15"><span class="verse-num">16:15</span> <span class="verse-body">obsecro autem vos fratres nostis domum Stephanae et Fortunati quoniam sunt primitiae Achaiae et in ministerium sanctorum ordinaverunt se ipsos</span></p>
<p id="1-corinthians-16-16"><span class="verse-num">16:16</span> <span class="verse-body">ut et vos subditi sitis eiusmodi et omni cooperanti et laboranti</span></p>
<p id="1-corinthians-16-17"><span class="verse-num">16:17</span> <span class="verse-body">gaudeo autem in praesentia Stephanae et Fortunati et Achaici quoniam id quod vobis deerat ipsi suppleverunt</span></p>
<p id="1-corinthians-16-18"><span class="verse-num">16:18</span> <span class="verse-body">refecerunt enim et meum spiritum et vestrum cognoscite ergo qui eiusmodi sunt</span></p>
<p id="1-corinthians-16-19"><span class="verse-num">16:19</span> <span class="verse-body">salutant vos ecclesiae Asiae salutant vos in Domino multum Aquila et Prisca cum domestica sua ecclesia</span></p>
<p id="1-corinthians-16-20"><span class="verse-num">16:20</span> <span class="verse-body">salutant vos fratres omnes salutate invicem in osculo sancto</span></p>
<p id="1-corinthians-16-21"><span class="verse-num">16:21</span> <span class="verse-body">salutatio mea manu Pauli</span></p>
<p id="1-corinthians-16-22"><span class="verse-num">16:22</span> <span class="verse-body">si quis non amat Dominum Iesum Christum sit anathema maranatha</span></p>
<p id="1-corinthians-16-23"><span class="verse-num">16:23</span> <span class="verse-body">gratia Domini Iesu vobiscum __________________________________________________________________</span></p>
