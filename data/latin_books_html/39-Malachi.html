<h1>Malachi</h1>
<p class="chapters"><a href="#malachi-ch-1">1</a> <a href="#malachi-ch-2">2</a> <a href="#malachi-ch-3">3</a> <a href="#malachi-ch-4">4</a></p>
<h2 id="malachi-ch-1">Chapter 1</h2>
<p class="verses"><a href="#malachi-1-1">1</a> <a href="#malachi-1-2">2</a> <a href="#malachi-1-3">3</a> <a href="#malachi-1-4">4</a> <a href="#malachi-1-5">5</a> <a href="#malachi-1-6">6</a> <a href="#malachi-1-7">7</a> <a href="#malachi-1-8">8</a> <a href="#malachi-1-9">9</a> <a href="#malachi-1-10">10</a> <a href="#malachi-1-11">11</a> <a href="#malachi-1-12">12</a> <a href="#malachi-1-13">13</a> <a href="#malachi-1-14">14</a></p>
<p id="malachi-1-1"><span class="verse-num">1:1</span> <span class="verse-body">onus verbi Domini ad Israhel in manu Malachi</span></p>
<p id="malachi-1-2"><span class="verse-num">1:2</span> <span class="verse-body">dilexi vos dicit Dominus et dixistis in quo dilexisti nos nonne frater erat Esau Iacob dicit Dominus et dilexi Iacob</span></p>
<p id="malachi-1-3"><span class="verse-num">1:3</span> <span class="verse-body">Esau autem odio habui et posui montes eius in solitudinem et hereditatem eius in dracones deserti</span></p>
<p id="malachi-1-4"><span class="verse-num">1:4</span> <span class="verse-body">quod si dixerit Idumea destructi sumus sed revertentes aedificabimus quae deserta sunt haec dicit Dominus exercituum isti aedificabunt et ego destruam et vocabuntur Termini impietatis et Populus cui iratus est Dominus usque in aeternum</span></p>
<p id="malachi-1-5"><span class="verse-num">1:5</span> <span class="verse-body">et oculi vestri videbunt et vos dicetis magnificetur Dominus super terminum Israhel</span></p>
<p id="malachi-1-6"><span class="verse-num">1:6</span> <span class="verse-body">filius honorat patrem et servus dominum suum si ergo pater ego sum ubi est honor meus et si dominus ego sum ubi est timor meus dicit Dominus exercituum ad vos o sacerdotes qui despicitis nomen meum et dixistis in quo despeximus nomen tuum</span></p>
<p id="malachi-1-7"><span class="verse-num">1:7</span> <span class="verse-body">offertis super altare meum panem pollutum et dicitis in quo polluimus te in eo quod dicitis mensa Domini despecta est</span></p>
<p id="malachi-1-8"><span class="verse-num">1:8</span> <span class="verse-body">si offeratis caecum ad immolandum nonne malum est et si offeratis claudum et languidum nonne malum est offer illud duci tuo si placuerit ei aut si susceperit faciem tuam dicit Dominus exercituum</span></p>
<p id="malachi-1-9"><span class="verse-num">1:9</span> <span class="verse-body">et nunc deprecamini vultum Dei ut misereatur vestri de manu enim vestra factum est hoc si quo modo suscipiat facies vestras dicit Dominus exercituum</span></p>
<p id="malachi-1-10"><span class="verse-num">1:10</span> <span class="verse-body">quis est in vobis qui claudat ostia et incendat altare meum gratuito non est mihi voluntas in vobis dicit Dominus exercituum et munus non suscipiam de manu vestra</span></p>
<p id="malachi-1-11"><span class="verse-num">1:11</span> <span class="verse-body">ab ortu enim solis usque ad occasum magnum est nomen meum in gentibus et in omni loco sacrificatur et offertur nomini meo oblatio munda quia magnum nomen meum in gentibus dicit Dominus exercituum</span></p>
<p id="malachi-1-12"><span class="verse-num">1:12</span> <span class="verse-body">et vos polluistis illud in eo quod dicitis mensa Domini contaminata est et quod superponitur contemptibile est cum igni qui illud devorat</span></p>
<p id="malachi-1-13"><span class="verse-num">1:13</span> <span class="verse-body">et dixistis ecce de labore et exsuflastis illud dicit Dominus exercituum et intulistis de rapinis claudum et languidum et intulistis munus numquid suscipiam illud de manu vestra dicit Dominus</span></p>
<p id="malachi-1-14"><span class="verse-num">1:14</span> <span class="verse-body">maledictus dolosus qui habet in grege suo masculum et votum faciens immolat debile Domino quia rex magnus ego dicit Dominus exercituum et nomen meum horribile in gentibus __________________________________________________________________</span></p>
<h2 id="malachi-ch-2">Chapter 2</h2>
<p class="verses"><a href="#malachi-2-1">1</a> <a href="#malachi-2-2">2</a> <a href="#malachi-2-3">3</a> <a href="#malachi-2-4">4</a> <a href="#malachi-2-5">5</a> <a href="#malachi-2-6">6</a> <a href="#malachi-2-7">7</a> <a href="#malachi-2-8">8</a> <a href="#malachi-2-9">9</a> <a href="#malachi-2-10">10</a> <a href="#malachi-2-11">11</a> <a href="#malachi-2-12">12</a> <a href="#malachi-2-13">13</a> <a href="#malachi-2-14">14</a> <a href="#malachi-2-15">15</a> <a href="#malachi-2-16">16</a> <a href="#malachi-2-17">17</a></p>
<p id="malachi-2-1"><span class="verse-num">2:1</span> <span class="verse-body">et nunc ad vos mandatum hoc o sacerdotes</span></p>
<p id="malachi-2-2"><span class="verse-num">2:2</span> <span class="verse-body">si nolueritis audire et si nolueritis ponere super cor ut detis gloriam nomini meo ait Dominus exercituum mittam in vos egestatem et maledicam benedictionibus vestris et maledicam illis quoniam non posuistis super cor</span></p>
<p id="malachi-2-3"><span class="verse-num">2:3</span> <span class="verse-body">ecce ego proiciam vobis brachium et dispergam super vultum vestrum stercus sollemnitatum vestrarum et adsumet vos secum</span></p>
<p id="malachi-2-4"><span class="verse-num">2:4</span> <span class="verse-body">et scietis quia misi ad vos mandatum istud ut esset pactum meum cum Levi dicit Dominus exercituum</span></p>
<p id="malachi-2-5"><span class="verse-num">2:5</span> <span class="verse-body">pactum meum fuit cum eo vitae et pacis et dedi ei timorem et timuit me et a facie nominis mei pavebat</span></p>
<p id="malachi-2-6"><span class="verse-num">2:6</span> <span class="verse-body">lex veritatis fuit in ore eius et iniquitas non est inventa in labiis eius in pace et in aequitate ambulavit mecum et multos avertit ab iniquitate</span></p>
<p id="malachi-2-7"><span class="verse-num">2:7</span> <span class="verse-body">labia enim sacerdotis custodient scientiam et legem requirent ex ore eius quia angelus Domini exercituum est</span></p>
<p id="malachi-2-8"><span class="verse-num">2:8</span> <span class="verse-body">vos autem recessistis de via et scandalizastis plurimos in lege irritum fecistis pactum Levi dicit Dominus exercituum</span></p>
<p id="malachi-2-9"><span class="verse-num">2:9</span> <span class="verse-body">propter quod et ego dedi vos contemptibiles et humiles omnibus populis sicut non servastis vias meas et accepistis faciem in lege</span></p>
<p id="malachi-2-10"><span class="verse-num">2:10</span> <span class="verse-body">numquid non pater unus omnium nostrum numquid non Deus unus creavit nos quare ergo despicit unusquisque nostrum fratrem suum violans pactum patrum nostrorum</span></p>
<p id="malachi-2-11"><span class="verse-num">2:11</span> <span class="verse-body">transgressus est Iuda et abominatio facta est in Israhel et in Hierusalem quia contaminavit Iudas sanctificationem Domini quam dilexit et habuit filiam dei alieni</span></p>
<p id="malachi-2-12"><span class="verse-num">2:12</span> <span class="verse-body">disperdat Dominus virum qui fecerit hoc magistrum et discipulum de tabernaculis Iacob et offerentem munus Domino exercituum</span></p>
<p id="malachi-2-13"><span class="verse-num">2:13</span> <span class="verse-body">et hoc rursum fecistis operiebatis lacrimis altare Domini fletu et mugitu ita ut ultra non respiciam ad sacrificium nec accipiam placabile quid de manu vestra</span></p>
<p id="malachi-2-14"><span class="verse-num">2:14</span> <span class="verse-body">et dixistis quam ob causam quia Dominus testificatus est inter te et uxorem pubertatis tuae quam tu despexisti et haec particeps tua et uxor foederis tui</span></p>
<p id="malachi-2-15"><span class="verse-num">2:15</span> <span class="verse-body">nonne unus fecit et residuum spiritus eius est et quid unus quaerit nisi semen Dei custodite ergo spiritum vestrum et uxorem adulescentiae tuae noli despicere</span></p>
<p id="malachi-2-16"><span class="verse-num">2:16</span> <span class="verse-body">cum odio habueris dimitte dicit Dominus Deus Israhel operiet autem iniquitas vestimentum eius dicit Dominus exercituum custodite spiritum vestrum et nolite despicere</span></p>
<p id="malachi-2-17"><span class="verse-num">2:17</span> <span class="verse-body">laborare fecistis Dominum in sermonibus vestris et dixistis in quo eum fecimus laborare in eo cum diceretis omnis qui facit malum bonus est in conspectu Domini et tales ei placent aut certe ubi est Deus iudicii __________________________________________________________________</span></p>
<h2 id="malachi-ch-3">Chapter 3</h2>
<p class="verses"><a href="#malachi-3-1">1</a> <a href="#malachi-3-2">2</a> <a href="#malachi-3-3">3</a> <a href="#malachi-3-4">4</a> <a href="#malachi-3-5">5</a> <a href="#malachi-3-6">6</a> <a href="#malachi-3-7">7</a> <a href="#malachi-3-8">8</a> <a href="#malachi-3-9">9</a> <a href="#malachi-3-10">10</a> <a href="#malachi-3-11">11</a> <a href="#malachi-3-12">12</a> <a href="#malachi-3-13">13</a> <a href="#malachi-3-14">14</a> <a href="#malachi-3-15">15</a> <a href="#malachi-3-16">16</a> <a href="#malachi-3-17">17</a> <a href="#malachi-3-18">18</a></p>
<p id="malachi-3-1"><span class="verse-num">3:1</span> <span class="verse-body">ecce ego mittam angelum meum et praeparabit viam ante faciem meam et statim veniet ad templum suum dominator quem vos quaeritis et angelus testamenti quem vos vultis ecce venit dicit Dominus exercituum</span></p>
<p id="malachi-3-2"><span class="verse-num">3:2</span> <span class="verse-body">et quis poterit cogitare diem adventus eius et quis stabit ad videndum eum ipse enim quasi ignis conflans et quasi herba fullonum</span></p>
<p id="malachi-3-3"><span class="verse-num">3:3</span> <span class="verse-body">et sedebit conflans et emundans argentum et purgabit filios Levi et colabit eos quasi aurum et quasi argentum et erunt Domino offerentes sacrificia in iustitia</span></p>
<p id="malachi-3-4"><span class="verse-num">3:4</span> <span class="verse-body">et placebit Domino sacrificium Iuda et Hierusalem sicut dies saeculi et sicut anni antiqui</span></p>
<p id="malachi-3-5"><span class="verse-num">3:5</span> <span class="verse-body">et accedam ad vos in iudicio et ero testis velox maleficis et adulteris et periuris et qui calumniantur mercedem mercennarii viduas et pupillos et opprimunt peregrinum nec timuerunt me dicit Dominus exercituum</span></p>
<p id="malachi-3-6"><span class="verse-num">3:6</span> <span class="verse-body">ego enim Dominus et non mutor et vos filii Iacob non estis consumpti</span></p>
<p id="malachi-3-7"><span class="verse-num">3:7</span> <span class="verse-body">a diebus enim patrum vestrorum recessistis a legitimis meis et non custodistis revertimini ad me et revertar ad vos dicit Dominus exercituum et dixistis in quo revertemur</span></p>
<p id="malachi-3-8"><span class="verse-num">3:8</span> <span class="verse-body">si adfiget homo Deum quia vos configitis me et dixistis in quo confiximus te in decimis et in primitivis</span></p>
<p id="malachi-3-9"><span class="verse-num">3:9</span> <span class="verse-body">et in penuria vos maledicti estis et me vos configitis gens tota</span></p>
<p id="malachi-3-10"><span class="verse-num">3:10</span> <span class="verse-body">inferte omnem decimam in horreum et sit cibus in domo mea et probate me super hoc dicit Dominus si non aperuero vobis cataractas caeli et effudero vobis benedictionem usque ad abundantiam</span></p>
<p id="malachi-3-11"><span class="verse-num">3:11</span> <span class="verse-body">et increpabo pro vobis devorantem et non corrumpet fructum terrae vestrae nec erit sterilis vinea in agro dicit Dominus exercituum</span></p>
<p id="malachi-3-12"><span class="verse-num">3:12</span> <span class="verse-body">et beatos vos dicent omnes gentes eritis enim vos terra desiderabilis dicit Dominus exercituum</span></p>
<p id="malachi-3-13"><span class="verse-num">3:13</span> <span class="verse-body">invaluerunt super me verba vestra dicit Dominus</span></p>
<p id="malachi-3-14"><span class="verse-num">3:14</span> <span class="verse-body">et dixistis quid locuti sumus contra te dixistis vanus est qui servit Deo et quod emolumentum quia custodivimus praecepta eius et quia ambulavimus tristes coram Domino exercituum</span></p>
<p id="malachi-3-15"><span class="verse-num">3:15</span> <span class="verse-body">ergo nunc beatos dicimus arrogantes siquidem aedificati sunt facientes impietatem et temptaverunt Deum et salvi facti sunt</span></p>
<p id="malachi-3-16"><span class="verse-num">3:16</span> <span class="verse-body">tunc locuti sunt timentes Deum unusquisque cum proximo suo et adtendit Dominus et audivit et scriptus est liber monumenti coram eo timentibus Dominum et cogitantibus nomen eius</span></p>
<p id="malachi-3-17"><span class="verse-num">3:17</span> <span class="verse-body">et erunt mihi ait Dominus exercituum in die qua ego facio in peculium et parcam eis sicut parcit vir filio suo servienti sibi</span></p>
<p id="malachi-3-18"><span class="verse-num">3:18</span> <span class="verse-body">et convertemini et videbitis quid sit inter iustum et impium et inter servientem Deo et non servientem ei __________________________________________________________________</span></p>
<h2 id="malachi-ch-4">Chapter 4</h2>
<p class="verses"><a href="#malachi-4-1">1</a> <a href="#malachi-4-2">2</a> <a href="#malachi-4-3">3</a> <a href="#malachi-4-4">4</a> <a href="#malachi-4-5">5</a></p>
<p id="malachi-4-1"><span class="verse-num">4:1</span> <span class="verse-body">ecce enim dies veniet succensa quasi caminus et erunt omnes superbi et omnes facientes impietatem stipula et inflammabit eos dies veniens dicit Dominus exercituum quae non relinquet eis radicem et germen</span></p>
<p id="malachi-4-2"><span class="verse-num">4:2</span> <span class="verse-body">et orietur vobis timentibus nomen meum sol iustitiae et sanitas in pinnis eius et egrediemini et salietis sicut vituli de armento</span></p>
<p id="malachi-4-3"><span class="verse-num">4:3</span> <span class="verse-body">et calcabitis impios cum fuerint cinis sub planta pedum vestrorum in die qua ego facio dicit Dominus exercituum</span></p>
<p id="malachi-4-4"><span class="verse-num">4:4</span> <span class="verse-body">mementote legis Mosi servi mei quam mandavi ei in Choreb ad omnem Israhel praecepta et iudicia</span></p>
<p id="malachi-4-5"><span class="verse-num">4:5</span> <span class="verse-body">ecce ego mittam vobis Heliam prophetam antequam veniat dies Domini magnus et horribilis __________________________________________________________________</span></p>
