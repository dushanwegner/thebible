<h1>3 John</h1>
<p class="chapters"><a href="#3-john-ch-1">1</a></p>
<h2 id="3-john-ch-1">Chapter 1</h2>
<p class="verses"><a href="#3-john-1-1">1</a> <a href="#3-john-1-2">2</a> <a href="#3-john-1-3">3</a> <a href="#3-john-1-4">4</a> <a href="#3-john-1-5">5</a> <a href="#3-john-1-6">6</a> <a href="#3-john-1-7">7</a> <a href="#3-john-1-8">8</a> <a href="#3-john-1-9">9</a> <a href="#3-john-1-10">10</a> <a href="#3-john-1-11">11</a> <a href="#3-john-1-12">12</a> <a href="#3-john-1-13">13</a> <a href="#3-john-1-14">14</a></p>
<p id="3-john-1-1"><span class="verse-num">1:1</span> <span class="verse-body">senior Gaio carissimo quem ego diligo in veritate</span></p>
<p id="3-john-1-2"><span class="verse-num">1:2</span> <span class="verse-body">carissime de omnibus orationem facio prospere te ingredi et valere sicut prospere agit anima tua</span></p>
<p id="3-john-1-3"><span class="verse-num">1:3</span> <span class="verse-body">gavisus sum valde venientibus fratribus et testimonium perhibentibus veritati tuae sicut tu in veritate ambulas</span></p>
<p id="3-john-1-4"><span class="verse-num">1:4</span> <span class="verse-body">maiorem horum non habeo gratiam quam ut audiam filios meos in veritate ambulantes</span></p>
<p id="3-john-1-5"><span class="verse-num">1:5</span> <span class="verse-body">carissime fideliter facis quicquid operaris in fratres et hoc in peregrinos</span></p>
<p id="3-john-1-6"><span class="verse-num">1:6</span> <span class="verse-body">qui testimonium reddiderunt caritati tuae in conspectu ecclesiae quos bene facies deducens digne Deo</span></p>
<p id="3-john-1-7"><span class="verse-num">1:7</span> <span class="verse-body">pro nomine enim profecti sunt nihil accipientes a gentibus</span></p>
<p id="3-john-1-8"><span class="verse-num">1:8</span> <span class="verse-body">nos ergo debemus suscipere huiusmodi ut cooperatores simus veritatis</span></p>
<p id="3-john-1-9"><span class="verse-num">1:9</span> <span class="verse-body">scripsissem forsitan ecclesiae sed is qui amat primatum gerere in eis Diotrepes non recipit nos</span></p>
<p id="3-john-1-10"><span class="verse-num">1:10</span> <span class="verse-body">propter hoc si venero commoneam eius opera quae facit verbis malignis garriens in nos et quasi non ei ista sufficiant nec ipse suscipit fratres et eos qui cupiunt prohibet et de ecclesia eicit</span></p>
<p id="3-john-1-11"><span class="verse-num">1:11</span> <span class="verse-body">carissime noli imitari malum sed quod bonum est qui benefacit ex Deo est qui malefacit non vidit Deum</span></p>
<p id="3-john-1-12"><span class="verse-num">1:12</span> <span class="verse-body">Demetrio testimonium redditur ab omnibus et ab ipsa veritate et nos autem testimonium perhibemus et nosti quoniam testimonium nostrum verum est</span></p>
<p id="3-john-1-13"><span class="verse-num">1:13</span> <span class="verse-body">multa habui scribere tibi sed nolui per atramentum et calamum scribere tibi</span></p>
<p id="3-john-1-14"><span class="verse-num">1:14</span> <span class="verse-body">spero autem protinus te videre et os ad os loquemur __________________________________________________________________</span></p>
