<h1>Song of Solomon</h1>
<p class="chapters"><a href="#song-of-solomon-ch-1">1</a> <a href="#song-of-solomon-ch-2">2</a> <a href="#song-of-solomon-ch-3">3</a> <a href="#song-of-solomon-ch-4">4</a> <a href="#song-of-solomon-ch-5">5</a> <a href="#song-of-solomon-ch-6">6</a> <a href="#song-of-solomon-ch-7">7</a> <a href="#song-of-solomon-ch-8">8</a></p>
<h2 id="song-of-solomon-ch-1">Chapter 1</h2>
<p class="verses"><a href="#song-of-solomon-1-1">1</a> <a href="#song-of-solomon-1-2">2</a> <a href="#song-of-solomon-1-3">3</a> <a href="#song-of-solomon-1-4">4</a> <a href="#song-of-solomon-1-5">5</a> <a href="#song-of-solomon-1-6">6</a> <a href="#song-of-solomon-1-7">7</a> <a href="#song-of-solomon-1-8">8</a> <a href="#song-of-solomon-1-9">9</a> <a href="#song-of-solomon-1-10">10</a> <a href="#song-of-solomon-1-11">11</a> <a href="#song-of-solomon-1-12">12</a> <a href="#song-of-solomon-1-13">13</a> <a href="#song-of-solomon-1-14">14</a> <a href="#song-of-solomon-1-15">15</a> <a href="#song-of-solomon-1-16">16</a></p>
<p id="song-of-solomon-1-1"><span class="verse-num">1:1</span> <span class="verse-body">osculetur me osculo oris sui quia meliora sunt ubera tua vino</span></p>
<p id="song-of-solomon-1-2"><span class="verse-num">1:2</span> <span class="verse-body">fraglantia unguentis optimis oleum effusum nomen tuum ideo adulescentulae dilexerunt te</span></p>
<p id="song-of-solomon-1-3"><span class="verse-num">1:3</span> <span class="verse-body">trahe me post te curremus introduxit me rex in cellaria sua exultabimus et laetabimur in te memores uberum tuorum super vinum recti diligunt te</span></p>
<p id="song-of-solomon-1-4"><span class="verse-num">1:4</span> <span class="verse-body">nigra sum sed formonsa filiae Hierusalem sicut tabernacula Cedar sicut pelles Salomonis</span></p>
<p id="song-of-solomon-1-5"><span class="verse-num">1:5</span> <span class="verse-body">nolite me considerare quod fusca sim quia decoloravit me sol filii matris meae pugnaverunt contra me posuerunt me custodem in vineis vineam meam non custodivi</span></p>
<p id="song-of-solomon-1-6"><span class="verse-num">1:6</span> <span class="verse-body">indica mihi quem diligit anima mea ubi pascas ubi cubes in meridie ne vagari incipiam per greges sodalium tuorum</span></p>
<p id="song-of-solomon-1-7"><span class="verse-num">1:7</span> <span class="verse-body">si ignoras te o pulchra inter mulieres egredere et abi post vestigia gregum et pasce hedos tuos iuxta tabernacula pastorum</span></p>
<p id="song-of-solomon-1-8"><span class="verse-num">1:8</span> <span class="verse-body">equitatui meo in curribus Pharaonis adsimilavi te amica mea</span></p>
<p id="song-of-solomon-1-9"><span class="verse-num">1:9</span> <span class="verse-body">pulchrae sunt genae tuae sicut turturis collum tuum sicut monilia</span></p>
<p id="song-of-solomon-1-10"><span class="verse-num">1:10</span> <span class="verse-body">murenulas aureas faciemus tibi vermiculatas argento</span></p>
<p id="song-of-solomon-1-11"><span class="verse-num">1:11</span> <span class="verse-body">dum esset rex in accubitu suo nardus mea dedit odorem suum</span></p>
<p id="song-of-solomon-1-12"><span class="verse-num">1:12</span> <span class="verse-body">fasciculus murrae dilectus meus mihi inter ubera mea commorabitur</span></p>
<p id="song-of-solomon-1-13"><span class="verse-num">1:13</span> <span class="verse-body">botrus cypri dilectus meus mihi in vineis Engaddi</span></p>
<p id="song-of-solomon-1-14"><span class="verse-num">1:14</span> <span class="verse-body">ecce tu pulchra es amica mea ecce tu pulchra oculi tui columbarum</span></p>
<p id="song-of-solomon-1-15"><span class="verse-num">1:15</span> <span class="verse-body">ecce tu pulcher es dilecte mi et decorus lectulus noster floridus</span></p>
<p id="song-of-solomon-1-16"><span class="verse-num">1:16</span> <span class="verse-body">tigna domorum nostrarum cedrina laquearia nostra cypressina __________________________________________________________________</span></p>
<h2 id="song-of-solomon-ch-2">Chapter 2</h2>
<p class="verses"><a href="#song-of-solomon-2-1">1</a> <a href="#song-of-solomon-2-2">2</a> <a href="#song-of-solomon-2-3">3</a> <a href="#song-of-solomon-2-4">4</a> <a href="#song-of-solomon-2-5">5</a> <a href="#song-of-solomon-2-6">6</a> <a href="#song-of-solomon-2-7">7</a> <a href="#song-of-solomon-2-8">8</a> <a href="#song-of-solomon-2-9">9</a> <a href="#song-of-solomon-2-10">10</a> <a href="#song-of-solomon-2-11">11</a> <a href="#song-of-solomon-2-12">12</a> <a href="#song-of-solomon-2-13">13</a> <a href="#song-of-solomon-2-14">14</a> <a href="#song-of-solomon-2-15">15</a> <a href="#song-of-solomon-2-16">16</a> <a href="#song-of-solomon-2-17">17</a></p>
<p id="song-of-solomon-2-1"><span class="verse-num">2:1</span> <span class="verse-body">ego flos campi et lilium convallium</span></p>
<p id="song-of-solomon-2-2"><span class="verse-num">2:2</span> <span class="verse-body">sicut lilium inter spinas sic amica mea inter filias</span></p>
<p id="song-of-solomon-2-3"><span class="verse-num">2:3</span> <span class="verse-body">sicut malum inter ligna silvarum sic dilectus meus inter filios sub umbra illius quam desideraveram sedi et fructus eius dulcis gutturi meo</span></p>
<p id="song-of-solomon-2-4"><span class="verse-num">2:4</span> <span class="verse-body">introduxit me in cellam vinariam ordinavit in me caritatem</span></p>
<p id="song-of-solomon-2-5"><span class="verse-num">2:5</span> <span class="verse-body">fulcite me floribus stipate me malis quia amore langueo</span></p>
<p id="song-of-solomon-2-6"><span class="verse-num">2:6</span> <span class="verse-body">leva eius sub capite meo et dextera illius amplexabitur me</span></p>
<p id="song-of-solomon-2-7"><span class="verse-num">2:7</span> <span class="verse-body">adiuro vos filiae Hierusalem per capreas cervosque camporum ne suscitetis neque evigilare faciatis dilectam quoadusque ipsa velit</span></p>
<p id="song-of-solomon-2-8"><span class="verse-num">2:8</span> <span class="verse-body">vox dilecti mei ecce iste venit saliens in montibus transiliens colles</span></p>
<p id="song-of-solomon-2-9"><span class="verse-num">2:9</span> <span class="verse-body">similis est dilectus meus capreae hinuloque cervorum en ipse stat post parietem nostrum despiciens per fenestras prospiciens per cancellos</span></p>
<p id="song-of-solomon-2-10"><span class="verse-num">2:10</span> <span class="verse-body">et dilectus meus loquitur mihi surge propera amica mea formonsa mea et veni</span></p>
<p id="song-of-solomon-2-11"><span class="verse-num">2:11</span> <span class="verse-body">iam enim hiemps transiit imber abiit et recessit</span></p>
<p id="song-of-solomon-2-12"><span class="verse-num">2:12</span> <span class="verse-body">flores apparuerunt in terra tempus putationis advenit vox turturis audita est in terra nostra</span></p>
<p id="song-of-solomon-2-13"><span class="verse-num">2:13</span> <span class="verse-body">ficus protulit grossos suos vineae florent dederunt odorem surge amica mea speciosa mea et veni</span></p>
<p id="song-of-solomon-2-14"><span class="verse-num">2:14</span> <span class="verse-body">columba mea in foraminibus petrae in caverna maceriae ostende mihi faciem tuam sonet vox tua in auribus meis vox enim tua dulcis et facies tua decora</span></p>
<p id="song-of-solomon-2-15"><span class="verse-num">2:15</span> <span class="verse-body">capite nobis vulpes vulpes parvulas quae demoliuntur vineas nam vinea nostra floruit</span></p>
<p id="song-of-solomon-2-16"><span class="verse-num">2:16</span> <span class="verse-body">dilectus meus mihi et ego illi qui pascitur inter lilia</span></p>
<p id="song-of-solomon-2-17"><span class="verse-num">2:17</span> <span class="verse-body">donec adspiret dies et inclinentur umbrae revertere similis esto dilecte mi capreae aut hinulo cervorum super montes Bether __________________________________________________________________</span></p>
<h2 id="song-of-solomon-ch-3">Chapter 3</h2>
<p class="verses"><a href="#song-of-solomon-3-1">1</a> <a href="#song-of-solomon-3-2">2</a> <a href="#song-of-solomon-3-3">3</a> <a href="#song-of-solomon-3-4">4</a> <a href="#song-of-solomon-3-5">5</a> <a href="#song-of-solomon-3-6">6</a> <a href="#song-of-solomon-3-7">7</a> <a href="#song-of-solomon-3-8">8</a> <a href="#song-of-solomon-3-9">9</a> <a href="#song-of-solomon-3-10">10</a> <a href="#song-of-solomon-3-11">11</a></p>
<p id="song-of-solomon-3-1"><span class="verse-num">3:1</span> <span class="verse-body">in lectulo meo per noctes quaesivi quem diligit anima mea quaesivi illum et non inveni</span></p>
<p id="song-of-solomon-3-2"><span class="verse-num">3:2</span> <span class="verse-body">surgam et circuibo civitatem per vicos et plateas quaeram quem diligit anima mea quaesivi illum et non inveni</span></p>
<p id="song-of-solomon-3-3"><span class="verse-num">3:3</span> <span class="verse-body">invenerunt me vigiles qui custodiunt civitatem num quem dilexit anima mea vidistis</span></p>
<p id="song-of-solomon-3-4"><span class="verse-num">3:4</span> <span class="verse-body">paululum cum pertransissem eos inveni quem diligit anima mea tenui eum nec dimittam donec introducam illum in domum matris meae et in cubiculum genetricis meae</span></p>
<p id="song-of-solomon-3-5"><span class="verse-num">3:5</span> <span class="verse-body">adiuro vos filiae Hierusalem per capreas cervosque camporum ne suscitetis neque evigilare faciatis dilectam donec ipsa velit</span></p>
<p id="song-of-solomon-3-6"><span class="verse-num">3:6</span> <span class="verse-body">quae est ista quae ascendit per desertum sicut virgula fumi ex aromatibus murrae et turis et universi pulveris pigmentarii</span></p>
<p id="song-of-solomon-3-7"><span class="verse-num">3:7</span> <span class="verse-body">en lectulum Salomonis sexaginta fortes ambiunt ex fortissimis Israhel</span></p>
<p id="song-of-solomon-3-8"><span class="verse-num">3:8</span> <span class="verse-body">omnes tenentes gladios et ad bella doctissimi uniuscuiusque ensis super femur suum propter timores nocturnos</span></p>
<p id="song-of-solomon-3-9"><span class="verse-num">3:9</span> <span class="verse-body">ferculum fecit sibi rex Salomon de lignis Libani</span></p>
<p id="song-of-solomon-3-10"><span class="verse-num">3:10</span> <span class="verse-body">columnas eius fecit argenteas reclinatorium aureum ascensum purpureum media caritate constravit propter filias Hierusalem</span></p>
<p id="song-of-solomon-3-11"><span class="verse-num">3:11</span> <span class="verse-body">egredimini et videte filiae Sion regem Salomonem in diademate quo coronavit eum mater sua in die disponsionis illius et in die laetitiae cordis eius __________________________________________________________________</span></p>
<h2 id="song-of-solomon-ch-4">Chapter 4</h2>
<p class="verses"><a href="#song-of-solomon-4-1">1</a> <a href="#song-of-solomon-4-2">2</a> <a href="#song-of-solomon-4-3">3</a> <a href="#song-of-solomon-4-4">4</a> <a href="#song-of-solomon-4-5">5</a> <a href="#song-of-solomon-4-6">6</a> <a href="#song-of-solomon-4-7">7</a> <a href="#song-of-solomon-4-8">8</a> <a href="#song-of-solomon-4-9">9</a> <a href="#song-of-solomon-4-10">10</a> <a href="#song-of-solomon-4-11">11</a> <a href="#song-of-solomon-4-12">12</a> <a href="#song-of-solomon-4-13">13</a> <a href="#song-of-solomon-4-14">14</a> <a href="#song-of-solomon-4-15">15</a> <a href="#song-of-solomon-4-16">16</a></p>
<p id="song-of-solomon-4-1"><span class="verse-num">4:1</span> <span class="verse-body">quam pulchra es amica mea quam pulchra es oculi tui columbarum absque eo quod intrinsecus latet capilli tui sicut greges caprarum quae ascenderunt de monte Galaad</span></p>
<p id="song-of-solomon-4-2"><span class="verse-num">4:2</span> <span class="verse-body">dentes tui sicut greges tonsarum quae ascenderunt de lavacro omnes gemellis fetibus et sterilis non est inter eas</span></p>
<p id="song-of-solomon-4-3"><span class="verse-num">4:3</span> <span class="verse-body">sicut vitta coccinea labia tua et eloquium tuum dulce sicut fragmen mali punici ita genae tuae absque eo quod intrinsecus latet</span></p>
<p id="song-of-solomon-4-4"><span class="verse-num">4:4</span> <span class="verse-body">sicut turris David collum tuum quae aedificata est cum propugnaculis mille clypei pendent ex ea omnis armatura fortium</span></p>
<p id="song-of-solomon-4-5"><span class="verse-num">4:5</span> <span class="verse-body">duo ubera tua sicut duo hinuli capreae gemelli qui pascuntur in liliis</span></p>
<p id="song-of-solomon-4-6"><span class="verse-num">4:6</span> <span class="verse-body">donec adspiret dies et inclinentur umbrae vadam ad montem murrae et ad collem turis</span></p>
<p id="song-of-solomon-4-7"><span class="verse-num">4:7</span> <span class="verse-body">tota pulchra es amica mea et macula non est in te</span></p>
<p id="song-of-solomon-4-8"><span class="verse-num">4:8</span> <span class="verse-body">veni de Libano sponsa veni de Libano veni coronaberis de capite Amana de vertice Sanir et Hermon de cubilibus leonum de montibus pardorum</span></p>
<p id="song-of-solomon-4-9"><span class="verse-num">4:9</span> <span class="verse-body">vulnerasti cor meum soror mea sponsa vulnerasti cor meum in uno oculorum tuorum et in uno crine colli tui</span></p>
<p id="song-of-solomon-4-10"><span class="verse-num">4:10</span> <span class="verse-body">quam pulchrae sunt mammae tuae soror mea sponsa pulchriora ubera tua vino et odor unguentorum tuorum super omnia aromata</span></p>
<p id="song-of-solomon-4-11"><span class="verse-num">4:11</span> <span class="verse-body">favus distillans labia tua sponsa mel et lac sub lingua tua et odor vestimentorum tuorum sicut odor turis</span></p>
<p id="song-of-solomon-4-12"><span class="verse-num">4:12</span> <span class="verse-body">hortus conclusus soror mea sponsa hortus conclusus fons signatus</span></p>
<p id="song-of-solomon-4-13"><span class="verse-num">4:13</span> <span class="verse-body">emissiones tuae paradisus malorum punicorum cum pomorum fructibus cypri cum nardo</span></p>
<p id="song-of-solomon-4-14"><span class="verse-num">4:14</span> <span class="verse-body">nardus et crocus fistula et cinnamomum cum universis lignis Libani murra et aloe cum omnibus primis unguentis</span></p>
<p id="song-of-solomon-4-15"><span class="verse-num">4:15</span> <span class="verse-body">fons hortorum puteus aquarum viventium quae fluunt impetu de Libano</span></p>
<p id="song-of-solomon-4-16"><span class="verse-num">4:16</span> <span class="verse-body">surge aquilo et veni auster perfla hortum meum et fluant aromata illius __________________________________________________________________</span></p>
<h2 id="song-of-solomon-ch-5">Chapter 5</h2>
<p class="verses"><a href="#song-of-solomon-5-1">1</a> <a href="#song-of-solomon-5-2">2</a> <a href="#song-of-solomon-5-3">3</a> <a href="#song-of-solomon-5-4">4</a> <a href="#song-of-solomon-5-5">5</a> <a href="#song-of-solomon-5-6">6</a> <a href="#song-of-solomon-5-7">7</a> <a href="#song-of-solomon-5-8">8</a> <a href="#song-of-solomon-5-9">9</a> <a href="#song-of-solomon-5-10">10</a> <a href="#song-of-solomon-5-11">11</a> <a href="#song-of-solomon-5-12">12</a> <a href="#song-of-solomon-5-13">13</a> <a href="#song-of-solomon-5-14">14</a> <a href="#song-of-solomon-5-15">15</a> <a href="#song-of-solomon-5-16">16</a> <a href="#song-of-solomon-5-17">17</a></p>
<p id="song-of-solomon-5-1"><span class="verse-num">5:1</span> <span class="verse-body">veniat dilectus meus in hortum suum et comedat fructum pomorum suorum veni in hortum meum soror mea sponsa messui murram meam cum aromatibus meis comedi favum cum melle meo bibi vinum meum cum lacte meo comedite amici bibite et inebriamini carissimi</span></p>
<p id="song-of-solomon-5-2"><span class="verse-num">5:2</span> <span class="verse-body">ego dormio et cor meum vigilat vox dilecti mei pulsantis aperi mihi soror mea amica mea columba mea inmaculata mea quia caput meum plenum est rore et cincinni mei guttis noctium</span></p>
<p id="song-of-solomon-5-3"><span class="verse-num">5:3</span> <span class="verse-body">expoliavi me tunica mea quomodo induar illa lavi pedes meos quomodo inquinabo illos</span></p>
<p id="song-of-solomon-5-4"><span class="verse-num">5:4</span> <span class="verse-body">dilectus meus misit manum suam per foramen et venter meus intremuit ad tactum eius</span></p>
<p id="song-of-solomon-5-5"><span class="verse-num">5:5</span> <span class="verse-body">surrexi ut aperirem dilecto meo manus meae stillaverunt murra digiti mei pleni murra probatissima</span></p>
<p id="song-of-solomon-5-6"><span class="verse-num">5:6</span> <span class="verse-body">pessulum ostii aperui dilecto meo at ille declinaverat atque transierat anima mea liquefacta est ut locutus est quaesivi et non inveni illum vocavi et non respondit mihi</span></p>
<p id="song-of-solomon-5-7"><span class="verse-num">5:7</span> <span class="verse-body">invenerunt me custodes qui circumeunt civitatem percusserunt me vulneraverunt me tulerunt pallium meum mihi custodes murorum</span></p>
<p id="song-of-solomon-5-8"><span class="verse-num">5:8</span> <span class="verse-body">adiuro vos filiae Hierusalem si inveneritis dilectum meum ut nuntietis ei quia amore langueo</span></p>
<p id="song-of-solomon-5-9"><span class="verse-num">5:9</span> <span class="verse-body">qualis est dilectus tuus ex dilecto o pulcherrima mulierum qualis est dilectus tuus ex dilecto quia sic adiurasti nos</span></p>
<p id="song-of-solomon-5-10"><span class="verse-num">5:10</span> <span class="verse-body">dilectus meus candidus et rubicundus electus ex milibus</span></p>
<p id="song-of-solomon-5-11"><span class="verse-num">5:11</span> <span class="verse-body">caput eius aurum optimum comae eius sicut elatae palmarum nigrae quasi corvus</span></p>
<p id="song-of-solomon-5-12"><span class="verse-num">5:12</span> <span class="verse-body">oculi eius sicut columbae super rivulos aquarum quae lacte sunt lotae et resident iuxta fluenta plenissima</span></p>
<p id="song-of-solomon-5-13"><span class="verse-num">5:13</span> <span class="verse-body">genae illius sicut areolae aromatum consitae a pigmentariis labia eius lilia distillantia murram primam</span></p>
<p id="song-of-solomon-5-14"><span class="verse-num">5:14</span> <span class="verse-body">manus illius tornatiles aureae plenae hyacinthis venter eius eburneus distinctus sapphyris</span></p>
<p id="song-of-solomon-5-15"><span class="verse-num">5:15</span> <span class="verse-body">crura illius columnae marmoreae quae fundatae sunt super bases aureas species eius ut Libani electus ut cedri</span></p>
<p id="song-of-solomon-5-16"><span class="verse-num">5:16</span> <span class="verse-body">guttur illius suavissimum et totus desiderabilis talis est dilectus meus et iste est amicus meus filiae Hierusalem</span></p>
<p id="song-of-solomon-5-17"><span class="verse-num">5:17</span> <span class="verse-body">quo abiit dilectus tuus o pulcherrima mulierum quo declinavit dilectus tuus et quaeremus eum tecum __________________________________________________________________</span></p>
<h2 id="song-of-solomon-ch-6">Chapter 6</h2>
<p class="verses"><a href="#song-of-solomon-6-1">1</a> <a href="#song-of-solomon-6-2">2</a> <a href="#song-of-solomon-6-3">3</a> <a href="#song-of-solomon-6-4">4</a> <a href="#song-of-solomon-6-5">5</a> <a href="#song-of-solomon-6-6">6</a> <a href="#song-of-solomon-6-7">7</a> <a href="#song-of-solomon-6-8">8</a> <a href="#song-of-solomon-6-9">9</a> <a href="#song-of-solomon-6-10">10</a> <a href="#song-of-solomon-6-11">11</a> <a href="#song-of-solomon-6-12">12</a></p>
<p id="song-of-solomon-6-1"><span class="verse-num">6:1</span> <span class="verse-body">dilectus meus descendit in hortum suum ad areolam aromatis ut pascatur in hortis et lilia colligat</span></p>
<p id="song-of-solomon-6-2"><span class="verse-num">6:2</span> <span class="verse-body">ego dilecto meo et dilectus meus mihi qui pascitur inter lilia</span></p>
<p id="song-of-solomon-6-3"><span class="verse-num">6:3</span> <span class="verse-body">pulchra es amica mea suavis et decora sicut Hierusalem terribilis ut castrorum acies ordinata</span></p>
<p id="song-of-solomon-6-4"><span class="verse-num">6:4</span> <span class="verse-body">averte oculos tuos a me quia ipsi me avolare fecerunt capilli tui sicut grex caprarum quae apparuerunt de Galaad</span></p>
<p id="song-of-solomon-6-5"><span class="verse-num">6:5</span> <span class="verse-body">dentes tui sicut grex ovium quae ascenderunt de lavacro omnes gemellis fetibus et sterilis non est in eis</span></p>
<p id="song-of-solomon-6-6"><span class="verse-num">6:6</span> <span class="verse-body">sicut cortex mali punici genae tuae absque occultis tuis</span></p>
<p id="song-of-solomon-6-7"><span class="verse-num">6:7</span> <span class="verse-body">sexaginta sunt reginae et octoginta concubinae et adulescentularum non est numerus</span></p>
<p id="song-of-solomon-6-8"><span class="verse-num">6:8</span> <span class="verse-body">una est columba mea perfecta mea una est matris suae electa genetrici suae viderunt illam filiae et beatissimam praedicaverunt reginae et concubinae et laudaverunt eam</span></p>
<p id="song-of-solomon-6-9"><span class="verse-num">6:9</span> <span class="verse-body">quae est ista quae progreditur quasi aurora consurgens pulchra ut luna electa ut sol terribilis ut acies ordinata</span></p>
<p id="song-of-solomon-6-10"><span class="verse-num">6:10</span> <span class="verse-body">descendi ad hortum nucum ut viderem poma convallis ut inspicerem si floruisset vinea et germinassent mala punica</span></p>
<p id="song-of-solomon-6-11"><span class="verse-num">6:11</span> <span class="verse-body">nescivi anima mea conturbavit me propter quadrigas Aminadab</span></p>
<p id="song-of-solomon-6-12"><span class="verse-num">6:12</span> <span class="verse-body">revertere revertere Sulamitis revertere revertere ut intueamur te __________________________________________________________________</span></p>
<h2 id="song-of-solomon-ch-7">Chapter 7</h2>
<p class="verses"><a href="#song-of-solomon-7-1">1</a> <a href="#song-of-solomon-7-2">2</a> <a href="#song-of-solomon-7-3">3</a> <a href="#song-of-solomon-7-4">4</a> <a href="#song-of-solomon-7-5">5</a> <a href="#song-of-solomon-7-6">6</a> <a href="#song-of-solomon-7-7">7</a> <a href="#song-of-solomon-7-8">8</a> <a href="#song-of-solomon-7-9">9</a> <a href="#song-of-solomon-7-10">10</a> <a href="#song-of-solomon-7-11">11</a> <a href="#song-of-solomon-7-12">12</a> <a href="#song-of-solomon-7-13">13</a></p>
<p id="song-of-solomon-7-1"><span class="verse-num">7:1</span> <span class="verse-body">quid videbis in Sulamiten nisi choros castrorum quam pulchri sunt gressus tui in calciamentis filia principis iunctura feminum tuorum sicut monilia quae fabricata sunt manu artificis</span></p>
<p id="song-of-solomon-7-2"><span class="verse-num">7:2</span> <span class="verse-body">umbilicus tuus crater tornatilis numquam indigens poculis venter tuus sicut acervus tritici vallatus liliis</span></p>
<p id="song-of-solomon-7-3"><span class="verse-num">7:3</span> <span class="verse-body">duo ubera tua sicut duo hinuli gemelli capreae</span></p>
<p id="song-of-solomon-7-4"><span class="verse-num">7:4</span> <span class="verse-body">collum tuum sicut turris eburnea oculi tui sicut piscinae in Esebon quae sunt in porta filiae multitudinis nasus tuus sicut turris Libani quae respicit contra Damascum</span></p>
<p id="song-of-solomon-7-5"><span class="verse-num">7:5</span> <span class="verse-body">caput tuum ut Carmelus et comae capitis tui sicut purpura regis vincta canalibus</span></p>
<p id="song-of-solomon-7-6"><span class="verse-num">7:6</span> <span class="verse-body">quam pulchra es et quam decora carissima in deliciis</span></p>
<p id="song-of-solomon-7-7"><span class="verse-num">7:7</span> <span class="verse-body">statura tua adsimilata est palmae et ubera tua botris</span></p>
<p id="song-of-solomon-7-8"><span class="verse-num">7:8</span> <span class="verse-body">dixi ascendam in palmam adprehendam fructus eius et erunt ubera tua sicut botri vineae et odor oris tui sicut malorum</span></p>
<p id="song-of-solomon-7-9"><span class="verse-num">7:9</span> <span class="verse-body">guttur tuum sicut vinum optimum dignum dilecto meo ad potandum labiisque et dentibus illius ruminandum</span></p>
<p id="song-of-solomon-7-10"><span class="verse-num">7:10</span> <span class="verse-body">ego dilecto meo et ad me conversio eius</span></p>
<p id="song-of-solomon-7-11"><span class="verse-num">7:11</span> <span class="verse-body">veni dilecte mi egrediamur in agrum commoremur in villis</span></p>
<p id="song-of-solomon-7-12"><span class="verse-num">7:12</span> <span class="verse-body">mane surgamus ad vineas videamus si floruit vinea si flores fructus parturiunt si floruerunt mala punica ibi dabo tibi ubera mea</span></p>
<p id="song-of-solomon-7-13"><span class="verse-num">7:13</span> <span class="verse-body">mandragorae dederunt odorem in portis nostris omnia poma nova et vetera dilecte mi servavi tibi __________________________________________________________________</span></p>
<h2 id="song-of-solomon-ch-8">Chapter 8</h2>
<p class="verses"><a href="#song-of-solomon-8-1">1</a> <a href="#song-of-solomon-8-2">2</a> <a href="#song-of-solomon-8-3">3</a> <a href="#song-of-solomon-8-4">4</a> <a href="#song-of-solomon-8-5">5</a> <a href="#song-of-solomon-8-6">6</a> <a href="#song-of-solomon-8-7">7</a> <a href="#song-of-solomon-8-8">8</a> <a href="#song-of-solomon-8-9">9</a> <a href="#song-of-solomon-8-10">10</a> <a href="#song-of-solomon-8-11">11</a> <a href="#song-of-solomon-8-12">12</a> <a href="#song-of-solomon-8-13">13</a></p>
<p id="song-of-solomon-8-1"><span class="verse-num">8:1</span> <span class="verse-body">quis mihi det te fratrem meum sugentem ubera matris meae ut inveniam te foris et deosculer et iam me nemo despiciat</span></p>
<p id="song-of-solomon-8-2"><span class="verse-num">8:2</span> <span class="verse-body">adprehendam te et ducam in domum matris meae ibi me docebis et dabo tibi poculum ex vino condito et mustum malorum granatorum meorum</span></p>
<p id="song-of-solomon-8-3"><span class="verse-num">8:3</span> <span class="verse-body">leva eius sub capite meo et dextera illius amplexabitur me</span></p>
<p id="song-of-solomon-8-4"><span class="verse-num">8:4</span> <span class="verse-body">adiuro vos filiae Hierusalem ne suscitetis et evigilare faciatis dilectam donec ipsa velit</span></p>
<p id="song-of-solomon-8-5"><span class="verse-num">8:5</span> <span class="verse-body">quae est ista quae ascendit de deserto deliciis affluens et nixa super dilectum suum sub arbore malo suscitavi te ibi corrupta est mater tua ibi violata est genetrix tua</span></p>
<p id="song-of-solomon-8-6"><span class="verse-num">8:6</span> <span class="verse-body">pone me ut signaculum super cor tuum ut signaculum super brachium tuum quia fortis est ut mors dilectio dura sicut inferus aemulatio lampades eius lampades ignis atque flammarum</span></p>
<p id="song-of-solomon-8-7"><span class="verse-num">8:7</span> <span class="verse-body">aquae multae non poterunt extinguere caritatem nec flumina obruent illam si dederit homo omnem substantiam domus suae pro dilectione quasi nihil despicient eum</span></p>
<p id="song-of-solomon-8-8"><span class="verse-num">8:8</span> <span class="verse-body">soror nostra parva et ubera non habet quid faciemus sorori nostrae in die quando adloquenda est</span></p>
<p id="song-of-solomon-8-9"><span class="verse-num">8:9</span> <span class="verse-body">si murus est aedificemus super eum propugnacula argentea si ostium est conpingamus illud tabulis cedrinis</span></p>
<p id="song-of-solomon-8-10"><span class="verse-num">8:10</span> <span class="verse-body">ego murus et ubera mea sicut turris ex quo facta sum coram eo quasi pacem repperiens</span></p>
<p id="song-of-solomon-8-11"><span class="verse-num">8:11</span> <span class="verse-body">vinea fuit Pacifico in ea quae habet populos tradidit eam custodibus vir adfert pro fructu eius mille argenteos</span></p>
<p id="song-of-solomon-8-12"><span class="verse-num">8:12</span> <span class="verse-body">vinea mea coram me est mille tui Pacifice et ducenti his qui custodiunt fructus eius</span></p>
<p id="song-of-solomon-8-13"><span class="verse-num">8:13</span> <span class="verse-body">quae habitas in hortis amici auscultant fac me audire vocem tuam __________________________________________________________________</span></p>
