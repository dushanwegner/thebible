<h1>Baruch</h1>
<p class="chapters"><a href="#baruch-ch-4">4</a> <a href="#baruch-ch-5">5</a> <a href="#baruch-ch-6">6</a> <a href="#baruch-ch-7">7</a> <a href="#baruch-ch-8">8</a> <a href="#baruch-ch-9">9</a> <a href="#baruch-ch-10">10</a> <a href="#baruch-ch-11">11</a> <a href="#baruch-ch-12">12</a> <a href="#baruch-ch-13">13</a></p>
<h2 id="baruch-ch-4">Chapter 4</h2>
<p class="verses"><a href="#baruch-4-1">1</a> <a href="#baruch-4-2">2</a> <a href="#baruch-4-3">3</a> <a href="#baruch-4-4">4</a> <a href="#baruch-4-5">5</a> <a href="#baruch-4-6">6</a> <a href="#baruch-4-7">7</a> <a href="#baruch-4-8">8</a> <a href="#baruch-4-9">9</a> <a href="#baruch-4-10">10</a> <a href="#baruch-4-11">11</a> <a href="#baruch-4-12">12</a> <a href="#baruch-4-13">13</a> <a href="#baruch-4-14">14</a> <a href="#baruch-4-15">15</a> <a href="#baruch-4-16">16</a> <a href="#baruch-4-17">17</a> <a href="#baruch-4-18">18</a> <a href="#baruch-4-19">19</a> <a href="#baruch-4-20">20</a> <a href="#baruch-4-21">21</a> <a href="#baruch-4-22">22</a> <a href="#baruch-4-23">23</a></p>
<p id="baruch-4-1"><span class="verse-num">4:1</span> <span class="verse-body">factum est autem cum audisset Sanaballat quod aedificaremus murum iratus est valde et motus nimis subsannavit Iudaeos</span></p>
<p id="baruch-4-2"><span class="verse-num">4:2</span> <span class="verse-body">et dixit coram fratribus suis et frequentia Samaritanorum quid Iudaei inbecilli faciunt num dimittent eos gentes num sacrificabunt et conplebunt in una die numquid aedificare poterunt lapides de acervis pulveris qui conbusti sunt</span></p>
<p id="baruch-4-3"><span class="verse-num">4:3</span> <span class="verse-body">sed et Tobias Ammanites proximus eius ait aedificent si ascenderit vulpis transiliet murum eorum lapideum</span></p>
<p id="baruch-4-4"><span class="verse-num">4:4</span> <span class="verse-body">audi Deus noster quia facti sumus despectio converte obprobrium super caput eorum et da eos in despectionem in terra captivitatis</span></p>
<p id="baruch-4-5"><span class="verse-num">4:5</span> <span class="verse-body">ne operias iniquitatem eorum et peccatum eorum coram facie tua non deleatur quia inriserunt aedificantes</span></p>
<p id="baruch-4-6"><span class="verse-num">4:6</span> <span class="verse-body">itaque aedificavimus murum et coniunximus totum usque ad partem dimidiam et provocatum est cor populi ad operandum</span></p>
<p id="baruch-4-7"><span class="verse-num">4:7</span> <span class="verse-body">factum est autem cum audisset Sanaballat et Tobias et Arabes et Ammanitae et Azotii quod obducta esset cicatrix muri Hierusalem et quod coepissent interrupta concludi irati sunt nimis</span></p>
<p id="baruch-4-8"><span class="verse-num">4:8</span> <span class="verse-body">et congregati omnes pariter ut venirent et pugnarent contra Hierusalem et molirentur insidias</span></p>
<p id="baruch-4-9"><span class="verse-num">4:9</span> <span class="verse-body">et oravimus Deum nostrum et posuimus custodes super murum die et nocte contra eos</span></p>
<p id="baruch-4-10"><span class="verse-num">4:10</span> <span class="verse-body">dixit autem Iudas debilitata est fortitudo portantis et humus nimia est et nos non poterimus aedificare murum</span></p>
<p id="baruch-4-11"><span class="verse-num">4:11</span> <span class="verse-body">et dixerunt hostes nostri nesciant et ignorent donec veniamus in medio eorum et interficiamus eos et cessare faciamus opus</span></p>
<p id="baruch-4-12"><span class="verse-num">4:12</span> <span class="verse-body">factum est autem venientibus Iudaeis qui habitabant iuxta eos et dicentibus nobis per decem vices ex omnibus locis quibus venerant ad nos</span></p>
<p id="baruch-4-13"><span class="verse-num">4:13</span> <span class="verse-body">statui in loco post murum per circuitum populum in ordine cum gladiis suis et lanceis et arcis</span></p>
<p id="baruch-4-14"><span class="verse-num">4:14</span> <span class="verse-body">perspexi atque surrexi et aio ad optimates et ad magistratus et ad reliquam partem vulgi nolite timere a facie eorum Domini magni et terribilis mementote et pugnate pro fratribus vestris filiis vestris et filiabus vestris uxoribus vestris et domibus</span></p>
<p id="baruch-4-15"><span class="verse-num">4:15</span> <span class="verse-body">factum est autem cum audissent inimici nostri nuntiatum esse nobis dissipavit Deus consilium eorum et reversi sumus omnes ad muros unusquisque ad opus suum</span></p>
<p id="baruch-4-16"><span class="verse-num">4:16</span> <span class="verse-body">et factum est a die illa media pars iuvenum eorum faciebant opus et media parata erat ad bellum et lanceae et scuta et arcus et loricae et principes post eos in omni domo Iuda</span></p>
<p id="baruch-4-17"><span class="verse-num">4:17</span> <span class="verse-body">aedificantium in muro et portantium onera et inponentium una manu sua faciebat opus et altera tenebat gladium</span></p>
<p id="baruch-4-18"><span class="verse-num">4:18</span> <span class="verse-body">aedificantium enim unusquisque gladio erat accinctus renes et aedificabant et clangebant bucina iuxta me</span></p>
<p id="baruch-4-19"><span class="verse-num">4:19</span> <span class="verse-body">et dixi ad optimates et ad magistratus et ad reliquam partem vulgi opus grande est et latum et nos separati sumus in muro procul alter ab altero</span></p>
<p id="baruch-4-20"><span class="verse-num">4:20</span> <span class="verse-body">in loco quocumque audieritis clangorem tubae illuc concurrite ad nos Deus noster pugnabit pro nobis</span></p>
<p id="baruch-4-21"><span class="verse-num">4:21</span> <span class="verse-body">et nos ipsi faciamus opus et media pars nostrum teneat lanceas ab ascensu aurorae donec egrediantur astra</span></p>
<p id="baruch-4-22"><span class="verse-num">4:22</span> <span class="verse-body">in tempore quoque illo dixi populo unusquisque cum puero suo maneat in medio Hierusalem et sint vobis vices per noctem et diem ad operandum</span></p>
<p id="baruch-4-23"><span class="verse-num">4:23</span> <span class="verse-body">ego autem et fratres mei et pueri mei et custodes qui erant post me non deponebamus vestimenta nostra unusquisque tantum nudabatur ad baptismum __________________________________________________________________</span></p>
<h2 id="baruch-ch-5">Chapter 5</h2>
<p class="verses"><a href="#baruch-5-1">1</a> <a href="#baruch-5-2">2</a> <a href="#baruch-5-3">3</a> <a href="#baruch-5-4">4</a> <a href="#baruch-5-5">5</a> <a href="#baruch-5-6">6</a> <a href="#baruch-5-7">7</a> <a href="#baruch-5-8">8</a> <a href="#baruch-5-9">9</a> <a href="#baruch-5-10">10</a> <a href="#baruch-5-11">11</a> <a href="#baruch-5-12">12</a> <a href="#baruch-5-13">13</a> <a href="#baruch-5-14">14</a> <a href="#baruch-5-15">15</a> <a href="#baruch-5-16">16</a> <a href="#baruch-5-17">17</a> <a href="#baruch-5-18">18</a> <a href="#baruch-5-19">19</a></p>
<p id="baruch-5-1"><span class="verse-num">5:1</span> <span class="verse-body">et factus est clamor populi et uxorum eius magnus adversus fratres suos iudaeos</span></p>
<p id="baruch-5-2"><span class="verse-num">5:2</span> <span class="verse-body">et erant qui dicerent filii nostri et filiae nostrae multae sunt nimis accipiamus pro pretio eorum frumentum et comedamus et vivamus</span></p>
<p id="baruch-5-3"><span class="verse-num">5:3</span> <span class="verse-body">et erant qui dicerent agros nostros et vineas et domos nostras opponamus et accipiamus frumentum in fame</span></p>
<p id="baruch-5-4"><span class="verse-num">5:4</span> <span class="verse-body">et alii dicebant mutuo sumamus pecunias in tributa regis demusque agros nostros et vineas</span></p>
<p id="baruch-5-5"><span class="verse-num">5:5</span> <span class="verse-body">et nunc sicut carnes fratrum nostrorum sic carnes nostrae sunt sicut filii eorum ita filii nostri ecce nos subiugamus filios nostros et filias nostras in servitutem et de filiabus nostris sunt famulae nec habemus unde possint redimi et agros nostros et vineas alii possident</span></p>
<p id="baruch-5-6"><span class="verse-num">5:6</span> <span class="verse-body">et iratus sum nimis cum audissem clamorem eorum secundum verba haec</span></p>
<p id="baruch-5-7"><span class="verse-num">5:7</span> <span class="verse-body">cogitavitque cor meum mecum et increpui optimates et magistratus et dixi eis usurasne singuli a fratribus vestris exigatis et congregavi adversus eos contionem magnam</span></p>
<p id="baruch-5-8"><span class="verse-num">5:8</span> <span class="verse-body">et dixi eis nos ut scitis redemimus fratres nostros iudaeos qui venditi fuerant gentibus secundum possibilitatem nostram et vos igitur vendite fratres vestros et emimus eos et siluerunt nec invenerunt quid responderent</span></p>
<p id="baruch-5-9"><span class="verse-num">5:9</span> <span class="verse-body">dixique ad eos non est bona res quam facitis quare non in timore Dei nostri ambulatis ne exprobretur nobis a gentibus inimicis nostris</span></p>
<p id="baruch-5-10"><span class="verse-num">5:10</span> <span class="verse-body">et ego et fratres mei et pueri mei commodavimus plurimis pecuniam et frumentum non repetamus in commune istud aes alienum concedamus quod debetur nobis</span></p>
<p id="baruch-5-11"><span class="verse-num">5:11</span> <span class="verse-body">reddite eis hodie agros suos vineas suas oliveta sua et domos suas quin potius et centesimam pecuniae frumenti vini et olei quam exigere soletis ab eis date pro illis</span></p>
<p id="baruch-5-12"><span class="verse-num">5:12</span> <span class="verse-body">et dixerunt reddimus et ab eis nihil quaerimus sicque faciemus ut loqueris et vocavi sacerdotes et adiuravi eos ut facerent iuxta quod dixeram</span></p>
<p id="baruch-5-13"><span class="verse-num">5:13</span> <span class="verse-body">insuper et sinum meum excussi et dixi sic excutiat Deus omnem virum qui non conpleverit verbum istud de domo sua et de laboribus suis sic excutiatur et vacuus fiat et dixit universa multitudo amen et laudaverunt Deum fecit ergo populus sicut dictum erat</span></p>
<p id="baruch-5-14"><span class="verse-num">5:14</span> <span class="verse-body">a die autem illa qua praeceperat mihi ut essem dux in terra Iuda ab anno vicesimo usque ad annum tricesimum secundum Artarxersis regis per annos duodecim ego et fratres mei annonas quae ducibus debebantur non comedimus</span></p>
<p id="baruch-5-15"><span class="verse-num">5:15</span> <span class="verse-body">duces autem primi qui fuerant ante me gravaverunt populum et acceperunt ab eis in pane vino et pecunia cotidie siclos quadraginta sed et ministri eorum depresserant populum ego autem non feci ita propter timorem Dei</span></p>
<p id="baruch-5-16"><span class="verse-num">5:16</span> <span class="verse-body">quin potius in opere muri aedificavi et agrum non emi et omnes pueri mei congregati ad opus erant</span></p>
<p id="baruch-5-17"><span class="verse-num">5:17</span> <span class="verse-body">Iudaei quoque et magistratus centum quinquaginta viri et qui veniebant ad nos de gentibus quae in circuitu nostro sunt in mensa mea erant</span></p>
<p id="baruch-5-18"><span class="verse-num">5:18</span> <span class="verse-body">parabatur autem mihi per dies singulos bos unus arietes sex electi exceptis volatilibus et inter dies decem vina diversa et alia multa tribuebam insuper et annonas ducatus mei non quaesivi valde enim erat adtenuatus populus</span></p>
<p id="baruch-5-19"><span class="verse-num">5:19</span> <span class="verse-body">memento mei Deus meus in bonum secundum omnia quae feci populo huic __________________________________________________________________</span></p>
<h2 id="baruch-ch-6">Chapter 6</h2>
<p class="verses"><a href="#baruch-6-1">1</a> <a href="#baruch-6-2">2</a> <a href="#baruch-6-3">3</a> <a href="#baruch-6-4">4</a> <a href="#baruch-6-5">5</a> <a href="#baruch-6-6">6</a> <a href="#baruch-6-7">7</a> <a href="#baruch-6-8">8</a> <a href="#baruch-6-9">9</a> <a href="#baruch-6-10">10</a> <a href="#baruch-6-11">11</a> <a href="#baruch-6-12">12</a> <a href="#baruch-6-13">13</a> <a href="#baruch-6-14">14</a> <a href="#baruch-6-15">15</a> <a href="#baruch-6-16">16</a> <a href="#baruch-6-17">17</a> <a href="#baruch-6-18">18</a> <a href="#baruch-6-19">19</a></p>
<p id="baruch-6-1"><span class="verse-num">6:1</span> <span class="verse-body">factum est autem cum audisset Sanaballat et Tobia et Gosem Arabs et ceteri inimici nostri quod aedificassem ego murum et non esset in ipso residua interruptio usque ad tempus autem illud valvas non posueram in portis</span></p>
<p id="baruch-6-2"><span class="verse-num">6:2</span> <span class="verse-body">miserunt Sanaballat et Gosem ad me dicentes veni et percutiamus foedus pariter in viculis in campo Ono ipsi autem cogitabant ut facerent mihi malum</span></p>
<p id="baruch-6-3"><span class="verse-num">6:3</span> <span class="verse-body">misi ergo ad eos nuntios dicens opus grande ego facio et non possum descendere ne forte neglegatur cum venero et descendero ad vos</span></p>
<p id="baruch-6-4"><span class="verse-num">6:4</span> <span class="verse-body">miserunt autem ad me secundum verbum hoc per quattuor vices et respondi eis iuxta sermonem priorem</span></p>
<p id="baruch-6-5"><span class="verse-num">6:5</span> <span class="verse-body">et misit ad me Sanaballat iuxta verbum prius quinta vice puerum suum et epistulam habebat in manu scriptam hoc modo</span></p>
<p id="baruch-6-6"><span class="verse-num">6:6</span> <span class="verse-body">in gentibus auditum est et Gosem dixit quod tu et Iudaei cogitetis rebellare et propterea aedifices murum et levare te velis super eos regem propter quam causam</span></p>
<p id="baruch-6-7"><span class="verse-num">6:7</span> <span class="verse-body">et prophetas posueris qui praedicent de te in Hierusalem dicentes rex in Iudaea est auditurus est rex verba haec idcirco nunc veni ut ineamus consilium pariter</span></p>
<p id="baruch-6-8"><span class="verse-num">6:8</span> <span class="verse-body">et misi ad eos dicens non est factum secundum verba haec quae tu loqueris de corde enim tuo tu conponis haec</span></p>
<p id="baruch-6-9"><span class="verse-num">6:9</span> <span class="verse-body">omnes autem hii terrebant nos cogitantes quod cessarent manus nostrae ab opere et quiesceremus quam ob causam magis confortavi manus meas</span></p>
<p id="baruch-6-10"><span class="verse-num">6:10</span> <span class="verse-body">et ingressus sum domum Samaiae filii Dalaiae filii Metabehel secreto qui ait tractemus nobiscum in domo Dei in medio templi et claudamus portas aedis quia venturi sunt ut interficiant te et nocte venturi sunt ad occidendum te</span></p>
<p id="baruch-6-11"><span class="verse-num">6:11</span> <span class="verse-body">et dixi num quisquam similis mei fugit et quis ut ego ingredietur templum et vivet non ingrediar</span></p>
<p id="baruch-6-12"><span class="verse-num">6:12</span> <span class="verse-body">et intellexi quod Deus non misisset eum sed quasi vaticinans locutus esset ad me et Tobia et Sanaballat conduxissent eum</span></p>
<p id="baruch-6-13"><span class="verse-num">6:13</span> <span class="verse-body">acceperat enim pretium ut territus facerem et peccarem et haberent malum quod exprobrarent mihi</span></p>
<p id="baruch-6-14"><span class="verse-num">6:14</span> <span class="verse-body">memento Domine mei pro Tobia et Sanaballat iuxta opera eorum talia sed et Noadiae prophetae et ceterorum prophetarum qui terrebant me</span></p>
<p id="baruch-6-15"><span class="verse-num">6:15</span> <span class="verse-body">conpletus est autem murus vicesimo quinto die mensis elul quinquaginta duobus diebus</span></p>
<p id="baruch-6-16"><span class="verse-num">6:16</span> <span class="verse-body">factum est ergo cum audissent omnes inimici nostri ut timerent universae gentes quae erant in circuitu nostro et conciderent intra semet ipsos et scirent quod a Deo factum esset opus hoc</span></p>
<p id="baruch-6-17"><span class="verse-num">6:17</span> <span class="verse-body">sed et in diebus illis multae optimatium Iudaeorum epistulae mittebantur ad Tobiam et a Tobia veniebant ad eos</span></p>
<p id="baruch-6-18"><span class="verse-num">6:18</span> <span class="verse-body">multi enim erant in Iudaea habentes iuramentum eius quia gener erat Secheniae filii Orei et Iohanan filius eius acceperat filiam Mosollam filii Barachiae</span></p>
<p id="baruch-6-19"><span class="verse-num">6:19</span> <span class="verse-body">sed et laudabant eum coram me et verba mea nuntiabant ei et Tobias mittebat epistulas ut terreret me __________________________________________________________________</span></p>
<h2 id="baruch-ch-7">Chapter 7</h2>
<p class="verses"><a href="#baruch-7-1">1</a> <a href="#baruch-7-2">2</a> <a href="#baruch-7-3">3</a> <a href="#baruch-7-4">4</a> <a href="#baruch-7-5">5</a> <a href="#baruch-7-6">6</a> <a href="#baruch-7-7">7</a> <a href="#baruch-7-8">8</a> <a href="#baruch-7-9">9</a> <a href="#baruch-7-10">10</a> <a href="#baruch-7-11">11</a> <a href="#baruch-7-12">12</a> <a href="#baruch-7-13">13</a> <a href="#baruch-7-14">14</a> <a href="#baruch-7-15">15</a> <a href="#baruch-7-16">16</a> <a href="#baruch-7-17">17</a> <a href="#baruch-7-18">18</a> <a href="#baruch-7-19">19</a> <a href="#baruch-7-20">20</a> <a href="#baruch-7-21">21</a> <a href="#baruch-7-22">22</a> <a href="#baruch-7-23">23</a> <a href="#baruch-7-24">24</a> <a href="#baruch-7-25">25</a> <a href="#baruch-7-26">26</a> <a href="#baruch-7-27">27</a> <a href="#baruch-7-28">28</a> <a href="#baruch-7-29">29</a> <a href="#baruch-7-30">30</a> <a href="#baruch-7-31">31</a> <a href="#baruch-7-32">32</a> <a href="#baruch-7-33">33</a> <a href="#baruch-7-34">34</a> <a href="#baruch-7-35">35</a> <a href="#baruch-7-36">36</a> <a href="#baruch-7-37">37</a> <a href="#baruch-7-38">38</a> <a href="#baruch-7-39">39</a> <a href="#baruch-7-40">40</a> <a href="#baruch-7-41">41</a> <a href="#baruch-7-42">42</a> <a href="#baruch-7-43">43</a> <a href="#baruch-7-44">44</a> <a href="#baruch-7-45">45</a> <a href="#baruch-7-46">46</a> <a href="#baruch-7-47">47</a> <a href="#baruch-7-48">48</a> <a href="#baruch-7-49">49</a> <a href="#baruch-7-50">50</a> <a href="#baruch-7-51">51</a> <a href="#baruch-7-52">52</a> <a href="#baruch-7-53">53</a> <a href="#baruch-7-54">54</a> <a href="#baruch-7-55">55</a> <a href="#baruch-7-56">56</a> <a href="#baruch-7-57">57</a> <a href="#baruch-7-58">58</a> <a href="#baruch-7-59">59</a> <a href="#baruch-7-60">60</a> <a href="#baruch-7-61">61</a> <a href="#baruch-7-62">62</a> <a href="#baruch-7-63">63</a> <a href="#baruch-7-64">64</a> <a href="#baruch-7-65">65</a> <a href="#baruch-7-66">66</a> <a href="#baruch-7-67">67</a> <a href="#baruch-7-68">68</a> <a href="#baruch-7-69">69</a> <a href="#baruch-7-70">70</a> <a href="#baruch-7-71">71</a> <a href="#baruch-7-72">72</a> <a href="#baruch-7-73">73</a></p>
<p id="baruch-7-1"><span class="verse-num">7:1</span> <span class="verse-body">postquam autem aedificatus est murus et posui valvas et recensui ianitores et cantores et Levitas</span></p>
<p id="baruch-7-2"><span class="verse-num">7:2</span> <span class="verse-body">praecepi Aneni fratri meo et Ananiae principi domus de Hierusalem ipse enim quasi vir verax et timens Deum plus ceteris videbatur</span></p>
<p id="baruch-7-3"><span class="verse-num">7:3</span> <span class="verse-body">et dixi eis non aperiantur portae Hierusalem usque ad calorem solis cumque adhuc adsisterent clausae portae sunt et oppilatae et posui custodes de habitatoribus Hierusalem singulos per vices suas et unumquemque contra domum suam</span></p>
<p id="baruch-7-4"><span class="verse-num">7:4</span> <span class="verse-body">civitas autem erat lata nimis et grandis et populus parvus in medio eius et non erant domus aedificatae</span></p>
<p id="baruch-7-5"><span class="verse-num">7:5</span> <span class="verse-body">dedit autem Deus in corde meo et congregavi optimates et magistratus et vulgum ut recenserem eos et inveni librum census eorum qui ascenderant primum et inventum est scriptum in eo</span></p>
<p id="baruch-7-6"><span class="verse-num">7:6</span> <span class="verse-body">isti filii provinciae qui ascenderunt de captivitate migrantium quos transtulerat Nabuchodonosor rex Babylonis et reversi sunt in Hierusalem et in Iudaeam unusquisque in civitatem suam</span></p>
<p id="baruch-7-7"><span class="verse-num">7:7</span> <span class="verse-body">qui venerunt cum Zorobabel Hiesuae Neemias Azarias Raamias Naamni Mardocheus Belsar Mespharath Beggoai Naum Baana numerus virorum populi Israhel</span></p>
<p id="baruch-7-8"><span class="verse-num">7:8</span> <span class="verse-body">filii Pharos duo milia centum septuaginta duo</span></p>
<p id="baruch-7-9"><span class="verse-num">7:9</span> <span class="verse-body">filii Saphatiae trecenti septuaginta duo</span></p>
<p id="baruch-7-10"><span class="verse-num">7:10</span> <span class="verse-body">filii Area sescenti quinquaginta duo</span></p>
<p id="baruch-7-11"><span class="verse-num">7:11</span> <span class="verse-body">filii Phaethmoab filiorum Hiesuae et Ioab duo milia octingenti decem et octo</span></p>
<p id="baruch-7-12"><span class="verse-num">7:12</span> <span class="verse-body">filii Helam mille octingenti quinquaginta quattuor</span></p>
<p id="baruch-7-13"><span class="verse-num">7:13</span> <span class="verse-body">filii Zethua octingenti quadraginta quinque</span></p>
<p id="baruch-7-14"><span class="verse-num">7:14</span> <span class="verse-body">filii Zacchai septingenti sexaginta</span></p>
<p id="baruch-7-15"><span class="verse-num">7:15</span> <span class="verse-body">filii Bennui sescenti quadraginta octo</span></p>
<p id="baruch-7-16"><span class="verse-num">7:16</span> <span class="verse-body">filii Bebai sescenti viginti octo</span></p>
<p id="baruch-7-17"><span class="verse-num">7:17</span> <span class="verse-body">filii Azgad duo milia trecenti viginti duo</span></p>
<p id="baruch-7-18"><span class="verse-num">7:18</span> <span class="verse-body">filii Adonicam sescenti sexaginta septem</span></p>
<p id="baruch-7-19"><span class="verse-num">7:19</span> <span class="verse-body">filii Baggoaim duo milia sexaginta septem</span></p>
<p id="baruch-7-20"><span class="verse-num">7:20</span> <span class="verse-body">filii Adin sescenti quinquaginta quinque</span></p>
<p id="baruch-7-21"><span class="verse-num">7:21</span> <span class="verse-body">filii Ater filii Ezechiae nonaginta octo</span></p>
<p id="baruch-7-22"><span class="verse-num">7:22</span> <span class="verse-body">filii Asem trecenti viginti octo</span></p>
<p id="baruch-7-23"><span class="verse-num">7:23</span> <span class="verse-body">filii Besai trecenti viginti quattuor</span></p>
<p id="baruch-7-24"><span class="verse-num">7:24</span> <span class="verse-body">filii Areph centum duodecim</span></p>
<p id="baruch-7-25"><span class="verse-num">7:25</span> <span class="verse-body">filii Gabaon nonaginta quinque</span></p>
<p id="baruch-7-26"><span class="verse-num">7:26</span> <span class="verse-body">viri Bethleem et Netupha centum octoginta octo</span></p>
<p id="baruch-7-27"><span class="verse-num">7:27</span> <span class="verse-body">viri Anathoth centum viginti octo</span></p>
<p id="baruch-7-28"><span class="verse-num">7:28</span> <span class="verse-body">viri Bethamoth quadraginta duo</span></p>
<p id="baruch-7-29"><span class="verse-num">7:29</span> <span class="verse-body">viri Cariathiarim Cephira et Beroth septingenti quadraginta tres</span></p>
<p id="baruch-7-30"><span class="verse-num">7:30</span> <span class="verse-body">viri Rama et Geba sescenti viginti unus</span></p>
<p id="baruch-7-31"><span class="verse-num">7:31</span> <span class="verse-body">viri Machmas centum viginti duo</span></p>
<p id="baruch-7-32"><span class="verse-num">7:32</span> <span class="verse-body">viri Bethel et Hai centum viginti tres</span></p>
<p id="baruch-7-33"><span class="verse-num">7:33</span> <span class="verse-body">viri Nebo alterius quinquaginta duo</span></p>
<p id="baruch-7-34"><span class="verse-num">7:34</span> <span class="verse-body">viri Helam alterius mille ducenti quinquaginta quattuor</span></p>
<p id="baruch-7-35"><span class="verse-num">7:35</span> <span class="verse-body">filii Arem trecenti viginti</span></p>
<p id="baruch-7-36"><span class="verse-num">7:36</span> <span class="verse-body">filii Hiericho trecenti quadraginta quinque</span></p>
<p id="baruch-7-37"><span class="verse-num">7:37</span> <span class="verse-body">filii Lod Adid et Ono septingenti viginti unus</span></p>
<p id="baruch-7-38"><span class="verse-num">7:38</span> <span class="verse-body">filii Senaa tria milia nongenti triginta</span></p>
<p id="baruch-7-39"><span class="verse-num">7:39</span> <span class="verse-body">sacerdotes filii Idaia in domo Iosua nongenti septuaginta tres</span></p>
<p id="baruch-7-40"><span class="verse-num">7:40</span> <span class="verse-body">filii Emmer mille quinquaginta duo</span></p>
<p id="baruch-7-41"><span class="verse-num">7:41</span> <span class="verse-body">filii Phassur mille ducenti quadraginta septem</span></p>
<p id="baruch-7-42"><span class="verse-num">7:42</span> <span class="verse-body">filii Arem mille decem et septem Levitae</span></p>
<p id="baruch-7-43"><span class="verse-num">7:43</span> <span class="verse-body">filii Iosue et Cadmihel filiorum</span></p>
<p id="baruch-7-44"><span class="verse-num">7:44</span> <span class="verse-body">Oduia septuaginta quattuor cantores</span></p>
<p id="baruch-7-45"><span class="verse-num">7:45</span> <span class="verse-body">filii Asaph centum quadraginta octo</span></p>
<p id="baruch-7-46"><span class="verse-num">7:46</span> <span class="verse-body">ianitores filii Sellum filii Ater filii Telmon filii Accub filii Atita filii Sobai centum triginta octo</span></p>
<p id="baruch-7-47"><span class="verse-num">7:47</span> <span class="verse-body">Nathinnei filii Soa filii Asfa filii Tebaoth</span></p>
<p id="baruch-7-48"><span class="verse-num">7:48</span> <span class="verse-body">filii Ceros filii Siaa filii Fado filii Lebana filii Agaba filii Selmon</span></p>
<p id="baruch-7-49"><span class="verse-num">7:49</span> <span class="verse-body">filii Anan filii Geddel filii Gaer</span></p>
<p id="baruch-7-50"><span class="verse-num">7:50</span> <span class="verse-body">filii Raaia filii Rasim filii Necoda</span></p>
<p id="baruch-7-51"><span class="verse-num">7:51</span> <span class="verse-body">filii Gezem filii Aza filii Fasea</span></p>
<p id="baruch-7-52"><span class="verse-num">7:52</span> <span class="verse-body">filii Besai filii Munim filii Nephusim</span></p>
<p id="baruch-7-53"><span class="verse-num">7:53</span> <span class="verse-body">filii Becbuc filii Acupha filii Arur</span></p>
<p id="baruch-7-54"><span class="verse-num">7:54</span> <span class="verse-body">filii Besloth filii Meida filii Arsa</span></p>
<p id="baruch-7-55"><span class="verse-num">7:55</span> <span class="verse-body">filii Bercos filii Sisara filii Thema</span></p>
<p id="baruch-7-56"><span class="verse-num">7:56</span> <span class="verse-body">filii Nesia filii Atipha</span></p>
<p id="baruch-7-57"><span class="verse-num">7:57</span> <span class="verse-body">filii servorum Salomonis filii Sotai filii Sophereth filii Pherida</span></p>
<p id="baruch-7-58"><span class="verse-num">7:58</span> <span class="verse-body">filii Iahala filii Dercon filii Geddel</span></p>
<p id="baruch-7-59"><span class="verse-num">7:59</span> <span class="verse-body">filii Saphatia filii Athil filii Phocereth qui erat ortus ex Sabaim filio Amon</span></p>
<p id="baruch-7-60"><span class="verse-num">7:60</span> <span class="verse-body">omnes Nathinnei et filii servorum Salomonis trecenti nonaginta duo</span></p>
<p id="baruch-7-61"><span class="verse-num">7:61</span> <span class="verse-body">hii sunt autem qui ascenderunt de Thelmella Thelarsa Cherub Addon et Emmer et non potuerunt indicare domum patrum suorum et semen suum utrum ex Israhel essent</span></p>
<p id="baruch-7-62"><span class="verse-num">7:62</span> <span class="verse-body">filii Dalaia filii Tobia filii Necoda sescenti quadraginta duo</span></p>
<p id="baruch-7-63"><span class="verse-num">7:63</span> <span class="verse-body">et de sacerdotibus filii Abia filii Accos filii Berzellai qui accepit de filiabus Berzellai Galaditis uxorem et vocatus est nomine eorum</span></p>
<p id="baruch-7-64"><span class="verse-num">7:64</span> <span class="verse-body">hii quaesierunt scripturam suam in censu et non invenerunt et eiecti sunt de sacerdotio</span></p>
<p id="baruch-7-65"><span class="verse-num">7:65</span> <span class="verse-body">dixitque Athersatha eis ut non manducarent de sanctis sanctorum donec staret sacerdos doctus et eruditus</span></p>
<p id="baruch-7-66"><span class="verse-num">7:66</span> <span class="verse-body">omnis multitudo quasi unus quadraginta duo milia sescenti sexaginta</span></p>
<p id="baruch-7-67"><span class="verse-num">7:67</span> <span class="verse-body">absque servis et ancillis eorum qui erant septem milia trecenti triginta et septem et inter eos cantores et cantrices ducentae quadraginta quinque</span></p>
<p id="baruch-7-68"><span class="verse-num">7:68</span> <span class="verse-body">[]</span></p>
<p id="baruch-7-69"><span class="verse-num">7:69</span> <span class="verse-body">cameli quadringenti triginta quinque asini sex milia septingenti viginti</span></p>
<p id="baruch-7-70"><span class="verse-num">7:70</span> <span class="verse-body">nonnulli autem de principibus familiarum dederunt in opus Athersatha dedit in thesaurum auri dragmas mille fialas quinquaginta tunicas sacerdotales quingentas triginta</span></p>
<p id="baruch-7-71"><span class="verse-num">7:71</span> <span class="verse-body">et de principibus familiarum dederunt in thesaurum operis auri dragmas viginti milia et argenti minas duo milia ducentas</span></p>
<p id="baruch-7-72"><span class="verse-num">7:72</span> <span class="verse-body">et quod dedit reliquus populus auri dragmas viginti milia et argenti minas duo milia et tunicas sacerdotales sexaginta septem</span></p>
<p id="baruch-7-73"><span class="verse-num">7:73</span> <span class="verse-body">habitaverunt autem sacerdotes et Levitae et ianitores et cantores et reliquum vulgus et Nathinnei et omnis Israhel in civitatibus suis __________________________________________________________________</span></p>
<h2 id="baruch-ch-8">Chapter 8</h2>
<p class="verses"><a href="#baruch-8-1">1</a> <a href="#baruch-8-2">2</a> <a href="#baruch-8-3">3</a> <a href="#baruch-8-4">4</a> <a href="#baruch-8-5">5</a> <a href="#baruch-8-6">6</a> <a href="#baruch-8-7">7</a> <a href="#baruch-8-8">8</a> <a href="#baruch-8-9">9</a> <a href="#baruch-8-10">10</a> <a href="#baruch-8-11">11</a> <a href="#baruch-8-12">12</a> <a href="#baruch-8-13">13</a> <a href="#baruch-8-14">14</a> <a href="#baruch-8-15">15</a> <a href="#baruch-8-16">16</a> <a href="#baruch-8-17">17</a> <a href="#baruch-8-18">18</a></p>
<p id="baruch-8-1"><span class="verse-num">8:1</span> <span class="verse-body">et venerat mensis septimus filii autem Israhel erant in civitatibus suis congregatusque est omnis populus quasi vir unus ad plateam quae est ante portam Aquarum et dixerunt Ezrae scribae ut adferret librum legis Mosi quam praecepit Dominus Israheli</span></p>
<p id="baruch-8-2"><span class="verse-num">8:2</span> <span class="verse-body">adtulit ergo Ezras sacerdos legem coram multitudine virorum et mulierum cunctisque qui poterant intellegere in die prima mensis septimi</span></p>
<p id="baruch-8-3"><span class="verse-num">8:3</span> <span class="verse-body">et legit in eo aperte in platea quae erat ante portam Aquarum de mane usque ad mediam diem in conspectu virorum et mulierum et sapientium et aures omnis populi erant erectae ad librum</span></p>
<p id="baruch-8-4"><span class="verse-num">8:4</span> <span class="verse-body">stetit autem Ezras scriba super gradum ligneum quem fecerat ad loquendum et steterunt iuxta eum Matthathia et Sema et Ania et Uria et Helcia et Maasia ad dextram eius et ad sinistram Phadaia Misahel et Melchia et Asum et Asephdana Zaccharia et Mosollam</span></p>
<p id="baruch-8-5"><span class="verse-num">8:5</span> <span class="verse-body">et aperuit Ezras librum coram omni populo super universum quippe populum eminebat et cum aperuisset eum stetit omnis populus</span></p>
<p id="baruch-8-6"><span class="verse-num">8:6</span> <span class="verse-body">et benedixit Ezras Domino Deo magno et respondit omnis populus amen amen elevans manus suas et incurvati sunt et adoraverunt Deum proni in terram</span></p>
<p id="baruch-8-7"><span class="verse-num">8:7</span> <span class="verse-body">porro Hiesue et Baani et Serebia Iamin Accub Septhai Odia Maasia Celita Azarias Iozabed Anam Phalaia Levitae silentium faciebant in populo ad audiendam legem populus autem stabat in gradu suo</span></p>
<p id="baruch-8-8"><span class="verse-num">8:8</span> <span class="verse-body">et legerunt in libro legis Dei distincte et adposite ad intellegendum et intellexerunt cum legeretur</span></p>
<p id="baruch-8-9"><span class="verse-num">8:9</span> <span class="verse-body">dixit autem Neemias ipse est Athersatha et Ezras sacerdos scriba et Levitae interpretantes universo populo dies sanctificatus est Domino Deo nostro nolite lugere et nolite flere flebat enim omnis populus cum audiret verba legis</span></p>
<p id="baruch-8-10"><span class="verse-num">8:10</span> <span class="verse-body">et dixit eis ite comedite pinguia et bibite mulsum et mittite partes ei qui non praeparavit sibi quia sanctus dies Domini est et nolite contristari gaudium enim Domini est fortitudo nostra</span></p>
<p id="baruch-8-11"><span class="verse-num">8:11</span> <span class="verse-body">Levitae autem silentium faciebant in omni populo dicentes tacete quia dies sanctus est et nolite dolere</span></p>
<p id="baruch-8-12"><span class="verse-num">8:12</span> <span class="verse-body">abiit itaque omnis populus ut comederet et biberet et mitteret partes et faceret laetitiam magnam quia intellexerant verba quae docuerat eos</span></p>
<p id="baruch-8-13"><span class="verse-num">8:13</span> <span class="verse-body">et in die secundo congregati sunt principes familiarum universi populi sacerdotes et Levitae ad Ezram scribam ut interpretaretur eis verba legis</span></p>
<p id="baruch-8-14"><span class="verse-num">8:14</span> <span class="verse-body">et invenerunt scriptum in lege praecepisse Dominum in manu Mosi ut habitent filii Israhel in tabernaculis in die sollemni mense septimo</span></p>
<p id="baruch-8-15"><span class="verse-num">8:15</span> <span class="verse-body">et ut praedicent et divulgent vocem in universis urbibus suis et in Hierusalem dicentes egredimini in montem et adferte frondes olivae et frondes ligni pulcherrimi frondes myrti et ramos palmarum et frondes ligni nemorosi ut fiant tabernacula sicut scriptum est</span></p>
<p id="baruch-8-16"><span class="verse-num">8:16</span> <span class="verse-body">et egressus est populus et adtulerunt feceruntque sibi tabernacula unusquisque in domate suo et in atriis suis et in atriis domus Dei et in platea portae Aquarum et in platea portae Ephraim</span></p>
<p id="baruch-8-17"><span class="verse-num">8:17</span> <span class="verse-body">fecit ergo universa ecclesia eorum qui redierant de captivitate tabernacula et habitaverunt in tabernaculis non enim fecerant a diebus Iosue filii Nun taliter filii Israhel usque ad diem illum et fuit laetitia magna nimis</span></p>
<p id="baruch-8-18"><span class="verse-num">8:18</span> <span class="verse-body">legit autem in libro legis Dei per dies singulos a die primo usque ad diem novissimum et fecerunt sollemnitatem septem diebus et in die octavo collectum iuxta ritum __________________________________________________________________</span></p>
<h2 id="baruch-ch-9">Chapter 9</h2>
<p class="verses"><a href="#baruch-9-1">1</a> <a href="#baruch-9-2">2</a> <a href="#baruch-9-3">3</a> <a href="#baruch-9-4">4</a> <a href="#baruch-9-5">5</a> <a href="#baruch-9-6">6</a> <a href="#baruch-9-7">7</a> <a href="#baruch-9-8">8</a> <a href="#baruch-9-9">9</a> <a href="#baruch-9-10">10</a> <a href="#baruch-9-11">11</a> <a href="#baruch-9-12">12</a> <a href="#baruch-9-13">13</a> <a href="#baruch-9-14">14</a> <a href="#baruch-9-15">15</a> <a href="#baruch-9-16">16</a> <a href="#baruch-9-17">17</a> <a href="#baruch-9-18">18</a> <a href="#baruch-9-19">19</a> <a href="#baruch-9-20">20</a> <a href="#baruch-9-21">21</a> <a href="#baruch-9-22">22</a> <a href="#baruch-9-23">23</a> <a href="#baruch-9-24">24</a> <a href="#baruch-9-25">25</a> <a href="#baruch-9-26">26</a> <a href="#baruch-9-27">27</a> <a href="#baruch-9-28">28</a> <a href="#baruch-9-29">29</a> <a href="#baruch-9-30">30</a> <a href="#baruch-9-31">31</a> <a href="#baruch-9-32">32</a> <a href="#baruch-9-33">33</a> <a href="#baruch-9-34">34</a> <a href="#baruch-9-35">35</a> <a href="#baruch-9-36">36</a> <a href="#baruch-9-37">37</a> <a href="#baruch-9-38">38</a></p>
<p id="baruch-9-1"><span class="verse-num">9:1</span> <span class="verse-body">in die autem vicesimo quarto mensis huius convenerunt filii Israhel in ieiunio et in saccis et humus super eos</span></p>
<p id="baruch-9-2"><span class="verse-num">9:2</span> <span class="verse-body">et separatum est semen filiorum Israhel ab omni filio alienigena et steterunt et confitebantur peccata sua et iniquitates patrum suorum</span></p>
<p id="baruch-9-3"><span class="verse-num">9:3</span> <span class="verse-body">et consurrexerunt ad standum et legerunt in volumine legis Domini Dei sui quater in die et quater confitebantur et adorabant Dominum Deum suum</span></p>
<p id="baruch-9-4"><span class="verse-num">9:4</span> <span class="verse-body">surrexit autem super gradum Levitarum Iosue et Bani Cedmihel Sebnia Bani Sarebias Bani Chanani et inclamaverunt voce magna Dominum Deum suum</span></p>
<p id="baruch-9-5"><span class="verse-num">9:5</span> <span class="verse-body">et dixerunt Levitae Iosue et Cedmihel Bonni Asebia Serebia Odoia Sebna Fataia surgite benedicite Domino Deo vestro ab aeterno usque in aeternum et benedicant nomini gloriae tuae excelso in omni benedictione et laude</span></p>
<p id="baruch-9-6"><span class="verse-num">9:6</span> <span class="verse-body">tu ipse Domine solus tu fecisti caelum caelum caelorum et omnem exercitum eorum terram et universa quae in ea sunt maria et omnia quae in eis sunt et tu vivificas omnia haec et exercitus caeli te adorat</span></p>
<p id="baruch-9-7"><span class="verse-num">9:7</span> <span class="verse-body">tu ipse Domine Deus qui elegisti Abram et eduxisti eum de igne Chaldeorum et posuisti nomen eius Abraham</span></p>
<p id="baruch-9-8"><span class="verse-num">9:8</span> <span class="verse-body">et invenisti cor eius fidele coram te et percussisti cum eo foedus ut dares ei terram Chananei Chetthei Amorrei et Ferezei et Iebusei et Gergesei ut dares semini eius et implesti verba tua quoniam iustus es</span></p>
<p id="baruch-9-9"><span class="verse-num">9:9</span> <span class="verse-body">et vidisti adflictionem patrum nostrorum in Aegypto clamoremque eorum audisti super mare Rubrum</span></p>
<p id="baruch-9-10"><span class="verse-num">9:10</span> <span class="verse-body">et dedisti signa et portenta in Pharao et in universis servis eius et in omni populo terrae illius cognovisti enim quia superbe egerant contra eos et fecisti tibi nomen sicut et in hac die</span></p>
<p id="baruch-9-11"><span class="verse-num">9:11</span> <span class="verse-body">et mare divisisti ante eos et transierunt per medium maris in sicca persecutores autem eorum proiecisti in profundum quasi lapidem in aquas validas</span></p>
<p id="baruch-9-12"><span class="verse-num">9:12</span> <span class="verse-body">et in columna nubis ductor eorum fuisti per diem et in columna ignis per noctem ut appareret eis via per quam ingrediebantur</span></p>
<p id="baruch-9-13"><span class="verse-num">9:13</span> <span class="verse-body">ad montem quoque Sinai descendisti et locutus es cum eis de caelo et dedisti eis iudicia recta et legem veritatis caerimonias et praecepta bona</span></p>
<p id="baruch-9-14"><span class="verse-num">9:14</span> <span class="verse-body">et sabbatum sanctificatum tuum ostendisti eis et mandata et caerimonias et legem praecepisti eis in manu Mosi servi tui</span></p>
<p id="baruch-9-15"><span class="verse-num">9:15</span> <span class="verse-body">panem quoque de caelo dedisti eis in fame eorum et aquam de petra eduxisti eis sitientibus et dixisti eis ut ingrederentur et possiderent terram super quam levasti manum tuam ut traderes eis</span></p>
<p id="baruch-9-16"><span class="verse-num">9:16</span> <span class="verse-body">ipsi vero et patres nostri superbe egerunt et induraverunt cervices suas et non audierunt mandata tua</span></p>
<p id="baruch-9-17"><span class="verse-num">9:17</span> <span class="verse-body">et noluerunt audire et non sunt recordati mirabilium tuorum quae feceras eis et induraverunt cervices suas et dederunt caput ut converterentur ad servitutem suam quasi per contentionem tu autem Deus propitius clemens et misericors longanimis et multae miserationis non dereliquisti eos</span></p>
<p id="baruch-9-18"><span class="verse-num">9:18</span> <span class="verse-body">et quidem cum fecissent sibi vitulum conflatilem et dixissent iste est Deus tuus qui eduxit te de Aegypto feceruntque blasphemias magnas</span></p>
<p id="baruch-9-19"><span class="verse-num">9:19</span> <span class="verse-body">tu autem in misericordiis tuis multis non dimisisti eos in deserto columna nubis non recessit ab eis per diem ut duceret eos in via et columna ignis in nocte ut ostenderet eis iter per quod ingrederentur</span></p>
<p id="baruch-9-20"><span class="verse-num">9:20</span> <span class="verse-body">et spiritum tuum bonum dedisti qui doceret eos et manna tuum non prohibuisti ab ore eorum et aquam dedisti eis in siti</span></p>
<p id="baruch-9-21"><span class="verse-num">9:21</span> <span class="verse-body">quadraginta annis pavisti eos in deserto nihilque eis defuit vestimenta eorum non inveteraverunt et pedes eorum non sunt adtriti</span></p>
<p id="baruch-9-22"><span class="verse-num">9:22</span> <span class="verse-body">et dedisti eis regna et populos et partitus es eis sortes et possederunt terram Seon et terram regis Esebon et terram Og regis Basan</span></p>
<p id="baruch-9-23"><span class="verse-num">9:23</span> <span class="verse-body">et filios eorum multiplicasti sicut stellas caeli et adduxisti eos ad terram de qua dixeras patribus eorum ut ingrederentur et possiderent</span></p>
<p id="baruch-9-24"><span class="verse-num">9:24</span> <span class="verse-body">et venerunt filii et possederunt terram et humiliasti coram eis habitatores terrae Chananeos et dedisti eos in manu eorum et reges eorum et populos terrae ut facerent eis sicut placebat illis</span></p>
<p id="baruch-9-25"><span class="verse-num">9:25</span> <span class="verse-body">ceperunt itaque urbes munitas et humum pinguem et possederunt domos plenas cunctis bonis cisternas ab aliis fabricatas vineas et oliveta et ligna pomifera multa et comederunt et saturati sunt et inpinguati sunt et abundavere deliciis in bonitate tua magna</span></p>
<p id="baruch-9-26"><span class="verse-num">9:26</span> <span class="verse-body">provocaverunt autem te ad iracundiam et recesserunt a te et proiecerunt legem tuam post terga sua et prophetas tuos occiderunt qui contestabantur eos ut reverterentur ad te feceruntque blasphemias grandes</span></p>
<p id="baruch-9-27"><span class="verse-num">9:27</span> <span class="verse-body">et dedisti eos in manu hostium suorum et adflixerunt eos et in tempore tribulationis suae clamaverunt ad te et tu de caelo audisti et secundum miserationes tuas multas dedisti eis salvatores qui salvaverunt eos de manu hostium suorum</span></p>
<p id="baruch-9-28"><span class="verse-num">9:28</span> <span class="verse-body">cumque requievissent reversi sunt ut facerent malum in conspectu tuo et dereliquisti eos in manu inimicorum suorum et possederunt eos conversique sunt et clamaverunt ad te tu autem de caelo audisti et liberasti eos in misericordiis tuis multis temporibus</span></p>
<p id="baruch-9-29"><span class="verse-num">9:29</span> <span class="verse-body">et contestatus es eos ut reverterentur ad legem tuam ipsi vero superbe egerunt et non audierunt mandata tua et in iudiciis tuis peccaverunt quae faciet homo et vivet in eis et dederunt umerum recedentem et cervicem suam induraverunt nec audierunt</span></p>
<p id="baruch-9-30"><span class="verse-num">9:30</span> <span class="verse-body">et protraxisti super eos annos multos et contestatus es eos in spiritu tuo per manum prophetarum tuorum et non audierunt et tradidisti eos in manu populorum terrarum</span></p>
<p id="baruch-9-31"><span class="verse-num">9:31</span> <span class="verse-body">in misericordiis autem tuis plurimis non fecisti eos in consumptione nec dereliquisti eos quoniam Deus miserationum et clemens tu es</span></p>
<p id="baruch-9-32"><span class="verse-num">9:32</span> <span class="verse-body">nunc itaque Deus noster Deus magne fortis et terribilis custodiens pactum et misericordiam ne avertas a facie tua omnem laborem qui invenit nos reges nostros principes nostros et sacerdotes nostros prophetas nostros et patres nostros et omnem populum tuum a diebus regis Assur usque in diem hanc</span></p>
<p id="baruch-9-33"><span class="verse-num">9:33</span> <span class="verse-body">et tu iustus in omnibus quae venerunt super nos quia veritatem fecisti nos autem impie egimus</span></p>
<p id="baruch-9-34"><span class="verse-num">9:34</span> <span class="verse-body">reges nostri principes nostri sacerdotes nostri et patres nostri non fecerunt legem tuam et non adtenderunt mandata tua et testimonia tua quae testificatus es in eis</span></p>
<p id="baruch-9-35"><span class="verse-num">9:35</span> <span class="verse-body">et ipsi in regnis suis bonis et in bonitate tua multa quam dederas eis et in terra latissima et pingui quam tradideras in conspectu eorum non servierunt tibi nec reversi sunt ab studiis suis pessimis</span></p>
<p id="baruch-9-36"><span class="verse-num">9:36</span> <span class="verse-body">ecce nos ipsi hodie servi sumus et terram quam dedisti patribus nostris ut comederent panem eius et quae bona sunt eius et nos ipsi servi sumus in ea</span></p>
<p id="baruch-9-37"><span class="verse-num">9:37</span> <span class="verse-body">et fruges eius multiplicantur regibus quos posuisti super nos propter peccata nostra et in corporibus nostris dominantur et in iumentis nostris secundum voluntatem suam et in tribulatione magna sumus</span></p>
<p id="baruch-9-38"><span class="verse-num">9:38</span> <span class="verse-body">super omnibus ergo his nos ipsi percutimus foedus et scribimus et signant principes nostri Levitae nostri et sacerdotes nostri __________________________________________________________________</span></p>
<h2 id="baruch-ch-10">Chapter 10</h2>
<p class="verses"><a href="#baruch-10-1">1</a> <a href="#baruch-10-2">2</a> <a href="#baruch-10-3">3</a> <a href="#baruch-10-4">4</a> <a href="#baruch-10-5">5</a> <a href="#baruch-10-6">6</a> <a href="#baruch-10-7">7</a> <a href="#baruch-10-8">8</a> <a href="#baruch-10-9">9</a> <a href="#baruch-10-10">10</a> <a href="#baruch-10-11">11</a> <a href="#baruch-10-12">12</a> <a href="#baruch-10-13">13</a> <a href="#baruch-10-14">14</a> <a href="#baruch-10-15">15</a> <a href="#baruch-10-16">16</a> <a href="#baruch-10-17">17</a> <a href="#baruch-10-18">18</a> <a href="#baruch-10-19">19</a> <a href="#baruch-10-20">20</a> <a href="#baruch-10-21">21</a> <a href="#baruch-10-22">22</a> <a href="#baruch-10-23">23</a> <a href="#baruch-10-24">24</a> <a href="#baruch-10-25">25</a> <a href="#baruch-10-26">26</a> <a href="#baruch-10-27">27</a> <a href="#baruch-10-28">28</a> <a href="#baruch-10-29">29</a> <a href="#baruch-10-30">30</a> <a href="#baruch-10-31">31</a> <a href="#baruch-10-32">32</a> <a href="#baruch-10-33">33</a> <a href="#baruch-10-34">34</a> <a href="#baruch-10-35">35</a> <a href="#baruch-10-36">36</a> <a href="#baruch-10-37">37</a> <a href="#baruch-10-38">38</a> <a href="#baruch-10-39">39</a></p>
<p id="baruch-10-1"><span class="verse-num">10:1</span> <span class="verse-body">signatores autem fuerunt Neemias Athersatha filius Achelai et Sedecias</span></p>
<p id="baruch-10-2"><span class="verse-num">10:2</span> <span class="verse-body">Saraias Azarias Hieremias</span></p>
<p id="baruch-10-3"><span class="verse-num">10:3</span> <span class="verse-body">Phessur Amaria Melchia</span></p>
<p id="baruch-10-4"><span class="verse-num">10:4</span> <span class="verse-body">Attus Sebenia Melluc</span></p>
<p id="baruch-10-5"><span class="verse-num">10:5</span> <span class="verse-body">Arem Mermuth Obdias</span></p>
<p id="baruch-10-6"><span class="verse-num">10:6</span> <span class="verse-body">Danihel Genton Baruch</span></p>
<p id="baruch-10-7"><span class="verse-num">10:7</span> <span class="verse-body">Mosollam Abia Miamin</span></p>
<p id="baruch-10-8"><span class="verse-num">10:8</span> <span class="verse-body">Mazia Belga Semaia hii sacerdotes</span></p>
<p id="baruch-10-9"><span class="verse-num">10:9</span> <span class="verse-body">porro Levitae Iosue filius Azaniae Bennui de filiis Enadad Cedmihel</span></p>
<p id="baruch-10-10"><span class="verse-num">10:10</span> <span class="verse-body">et fratres eorum Sechenia Odevia Celita Phalaia Anan</span></p>
<p id="baruch-10-11"><span class="verse-num">10:11</span> <span class="verse-body">Micha Roob Asebia</span></p>
<p id="baruch-10-12"><span class="verse-num">10:12</span> <span class="verse-body">Zacchur Serebia Sabania</span></p>
<p id="baruch-10-13"><span class="verse-num">10:13</span> <span class="verse-body">Odia Bani Baninu</span></p>
<p id="baruch-10-14"><span class="verse-num">10:14</span> <span class="verse-body">capita populi Pheros Phaethmoab Helam Zethu Bani</span></p>
<p id="baruch-10-15"><span class="verse-num">10:15</span> <span class="verse-body">Bonni Azgad Bebai</span></p>
<p id="baruch-10-16"><span class="verse-num">10:16</span> <span class="verse-body">Adonia Beggoai Adin</span></p>
<p id="baruch-10-17"><span class="verse-num">10:17</span> <span class="verse-body">Ater Ezechia Azur</span></p>
<p id="baruch-10-18"><span class="verse-num">10:18</span> <span class="verse-body">Odevia Asum Besai</span></p>
<p id="baruch-10-19"><span class="verse-num">10:19</span> <span class="verse-body">Ares Anathoth Nebai</span></p>
<p id="baruch-10-20"><span class="verse-num">10:20</span> <span class="verse-body">Mecphia Mosollam Azir</span></p>
<p id="baruch-10-21"><span class="verse-num">10:21</span> <span class="verse-body">Mesizabel Sadoc Ieddua</span></p>
<p id="baruch-10-22"><span class="verse-num">10:22</span> <span class="verse-body">Felthia Anan Ania</span></p>
<p id="baruch-10-23"><span class="verse-num">10:23</span> <span class="verse-body">Osee Anania Asub</span></p>
<p id="baruch-10-24"><span class="verse-num">10:24</span> <span class="verse-body">Aloes Phaleam Sobec</span></p>
<p id="baruch-10-25"><span class="verse-num">10:25</span> <span class="verse-body">Reum Asebna Madsia</span></p>
<p id="baruch-10-26"><span class="verse-num">10:26</span> <span class="verse-body">et Haia Hanam Anan</span></p>
<p id="baruch-10-27"><span class="verse-num">10:27</span> <span class="verse-body">Melluc Arem Baana</span></p>
<p id="baruch-10-28"><span class="verse-num">10:28</span> <span class="verse-body">et reliqui de populo sacerdotes Levitae ianitores et cantores Nathinnei et omnes qui se separaverunt de populis terrarum ad legem Dei uxores eorum filii eorum et filiae eorum</span></p>
<p id="baruch-10-29"><span class="verse-num">10:29</span> <span class="verse-body">omnis qui poterat sapere spondentes pro fratribus suis optimates eorum et qui veniebant ad pollicendum et iurandum ut ambularent in lege Dei quam dederat in manu Mosi servi Dei ut facerent et custodirent universa mandata Domini Dei nostri et iudicia eius et caerimonias eius</span></p>
<p id="baruch-10-30"><span class="verse-num">10:30</span> <span class="verse-body">et ut non daremus filias nostras populo terrae et filias eorum non acciperemus filiis nostris</span></p>
<p id="baruch-10-31"><span class="verse-num">10:31</span> <span class="verse-body">populi quoque terrae qui inportant venalia et omnia ad usum per diem sabbati ut vendant non accipiemus ab eis in sabbato et in die sanctificata et dimittemus annum septimum et exactionem universae manus</span></p>
<p id="baruch-10-32"><span class="verse-num">10:32</span> <span class="verse-body">et statuemus super nos praecepta ut demus tertiam partem sicli per annum ad opus domus Dei nostri</span></p>
<p id="baruch-10-33"><span class="verse-num">10:33</span> <span class="verse-body">ad panes propositionis et ad sacrificium sempiternum et in holocaustum sempiternum in sabbatis in kalendis in sollemnitatibus et in sanctificatis et pro peccato ut exoretur pro Israhel et in omnem usum domus Dei nostri</span></p>
<p id="baruch-10-34"><span class="verse-num">10:34</span> <span class="verse-body">sortes ergo misimus super oblatione lignorum inter sacerdotes et Levitas et populos ut inferrentur in domum Dei nostri per domos patrum nostrorum per tempora a temporibus anni usque ad annum ut arderent super altare Domini Dei nostri sicut scriptum est in lege Mosi</span></p>
<p id="baruch-10-35"><span class="verse-num">10:35</span> <span class="verse-body">et ut adferremus primogenita terrae nostrae et primitiva universi fructus omnis ligni ab anno in annum in domo Domini</span></p>
<p id="baruch-10-36"><span class="verse-num">10:36</span> <span class="verse-body">et primitiva filiorum nostrorum et pecorum nostrorum sicut scriptum est in lege et primitiva boum nostrorum et ovium nostrarum ut offerrentur in domo Dei nostri sacerdotibus qui ministrant in domo Dei nostri</span></p>
<p id="baruch-10-37"><span class="verse-num">10:37</span> <span class="verse-body">et primitias ciborum nostrorum et libaminum nostrorum et poma omnis ligni vindemiae quoque et olei adferemus sacerdotibus ad gazofilacium Dei nostri et decimam partem terrae nostrae Levitis ipsi Levitae decimas accipient ex omnibus civitatibus operum nostrorum</span></p>
<p id="baruch-10-38"><span class="verse-num">10:38</span> <span class="verse-body">erit autem sacerdos filius Aaron cum Levitis in decimis Levitarum et Levitae offerent decimam partem decimae suae in domum Dei nostri ad gazofilacium in domo thesauri</span></p>
<p id="baruch-10-39"><span class="verse-num">10:39</span> <span class="verse-body">ad gazofilacium enim deportabunt filii Israhel et filii Levi primitias frumenti vini et olei et ibi erunt vasa sanctificata et sacerdotes et cantores et ianitores et ministri et non dimittemus domum Dei nostri __________________________________________________________________</span></p>
<h2 id="baruch-ch-11">Chapter 11</h2>
<p class="verses"><a href="#baruch-11-1">1</a> <a href="#baruch-11-2">2</a> <a href="#baruch-11-3">3</a> <a href="#baruch-11-4">4</a> <a href="#baruch-11-5">5</a> <a href="#baruch-11-6">6</a> <a href="#baruch-11-7">7</a> <a href="#baruch-11-8">8</a> <a href="#baruch-11-9">9</a> <a href="#baruch-11-10">10</a> <a href="#baruch-11-11">11</a> <a href="#baruch-11-12">12</a> <a href="#baruch-11-13">13</a> <a href="#baruch-11-14">14</a> <a href="#baruch-11-15">15</a> <a href="#baruch-11-16">16</a> <a href="#baruch-11-17">17</a> <a href="#baruch-11-18">18</a> <a href="#baruch-11-19">19</a> <a href="#baruch-11-20">20</a> <a href="#baruch-11-21">21</a> <a href="#baruch-11-22">22</a> <a href="#baruch-11-23">23</a> <a href="#baruch-11-24">24</a> <a href="#baruch-11-25">25</a> <a href="#baruch-11-26">26</a> <a href="#baruch-11-27">27</a> <a href="#baruch-11-28">28</a> <a href="#baruch-11-29">29</a> <a href="#baruch-11-30">30</a> <a href="#baruch-11-31">31</a> <a href="#baruch-11-32">32</a> <a href="#baruch-11-33">33</a> <a href="#baruch-11-34">34</a> <a href="#baruch-11-35">35</a> <a href="#baruch-11-36">36</a></p>
<p id="baruch-11-1"><span class="verse-num">11:1</span> <span class="verse-body">habitaverunt autem principes populi in Hierusalem reliqua vero plebs misit sortem ut tollerent unam partem de decem qui habitaturi essent in Hierusalem in civitate sancta novem vero partes in civitatibus</span></p>
<p id="baruch-11-2"><span class="verse-num">11:2</span> <span class="verse-body">benedixit autem populus omnibus viris qui se sponte obtulerunt ut habitarent in Hierusalem</span></p>
<p id="baruch-11-3"><span class="verse-num">11:3</span> <span class="verse-body">hii sunt itaque principes provinciae qui habitaverunt in Hierusalem et in civitatibus Iuda habitavit unusquisque in possessione sua in urbibus suis Israhel sacerdotes Levitae Nathinnei et filii servorum Salomonis</span></p>
<p id="baruch-11-4"><span class="verse-num">11:4</span> <span class="verse-body">et in Hierusalem habitaverunt de filiis Iuda et de filiis Beniamin de filiis Iuda Athaias filius Aziam filii Zacchariae filii Amariae filii Saphatia filii Malelehel de filiis Phares</span></p>
<p id="baruch-11-5"><span class="verse-num">11:5</span> <span class="verse-body">Imaasia filius Baruch filius Coloza filius Azia filius Adaia filius Ioiarib filius Zacchariae filius Silonites</span></p>
<p id="baruch-11-6"><span class="verse-num">11:6</span> <span class="verse-body">omnes filii Phares qui habitaverunt in Hierusalem quadringenti sexaginta octo viri fortes</span></p>
<p id="baruch-11-7"><span class="verse-num">11:7</span> <span class="verse-body">hii sunt autem filii Beniamin Sellum filius Mosollam filius Ioed filius Phadaia filius Colaia filius Masia filius Ethehel filius Isaia</span></p>
<p id="baruch-11-8"><span class="verse-num">11:8</span> <span class="verse-body">et post eum Gabbai Sellai nongenti viginti octo</span></p>
<p id="baruch-11-9"><span class="verse-num">11:9</span> <span class="verse-body">et Iohel filius Zechri praepositus eorum et Iuda filius Sennua super civitatem secundus</span></p>
<p id="baruch-11-10"><span class="verse-num">11:10</span> <span class="verse-body">et de sacerdotibus Idaia filius Ioarib Iachin</span></p>
<p id="baruch-11-11"><span class="verse-num">11:11</span> <span class="verse-body">Saraia filius Elcia filius Mesollam filius Sadoc filius Meraioth filius Ahitub princeps domus Dei</span></p>
<p id="baruch-11-12"><span class="verse-num">11:12</span> <span class="verse-body">et fratres eorum facientes opera templi octingenti viginti duo et Adaia filius Ieroam filius Felelia filius Amsi filius Zacchariae filius Phessur filius Melchiae</span></p>
<p id="baruch-11-13"><span class="verse-num">11:13</span> <span class="verse-body">et fratres eius principes patrum ducenti quadraginta duo et Amassai filius Azrihel filius Aazi filius Mosollamoth filius Emmer</span></p>
<p id="baruch-11-14"><span class="verse-num">11:14</span> <span class="verse-body">et fratres eorum potentes nimis centum viginti octo et praepositus eorum Zabdihel filius potentium</span></p>
<p id="baruch-11-15"><span class="verse-num">11:15</span> <span class="verse-body">et de Levitis Sebenia filius Asob filius Azaricam filius Asabia filius Boni</span></p>
<p id="baruch-11-16"><span class="verse-num">11:16</span> <span class="verse-body">et Sabathai et Iozabed super opera quae erant forinsecus in domo Dei a principibus Levitarum</span></p>
<p id="baruch-11-17"><span class="verse-num">11:17</span> <span class="verse-body">et Mathania filius Micha filius Zebdaei filius Asaph princeps ad laudandum et confitendum in oratione et Becbecia secundus de fratribus eius et Abda filius Sammua filius Galal filius Idithun</span></p>
<p id="baruch-11-18"><span class="verse-num">11:18</span> <span class="verse-body">omnes Levitae in civitate sancta ducenti octoginta quattuor</span></p>
<p id="baruch-11-19"><span class="verse-num">11:19</span> <span class="verse-body">et ianitores Accob Telmon et fratres eorum qui custodiebant ostia centum septuaginta duo</span></p>
<p id="baruch-11-20"><span class="verse-num">11:20</span> <span class="verse-body">et reliqui ex Israhel sacerdotes et Levitae in universis civitatibus Iuda unusquisque in possessione sua</span></p>
<p id="baruch-11-21"><span class="verse-num">11:21</span> <span class="verse-body">et Nathinnei qui habitabant in Ofel et Siaha et Gaspha de Nathinneis</span></p>
<p id="baruch-11-22"><span class="verse-num">11:22</span> <span class="verse-body">et episcopus Levitarum in Hierusalem Azzi filius Bani filius Asabiae filius Matthaniae filius Michae de filiis Asaph cantores in ministerio domus Dei</span></p>
<p id="baruch-11-23"><span class="verse-num">11:23</span> <span class="verse-body">praeceptum quippe regis super eos erat et ordo in cantoribus per dies singulos</span></p>
<p id="baruch-11-24"><span class="verse-num">11:24</span> <span class="verse-body">et Fataia filius Mesezebel de filiis Zera filii Iuda in manu regis iuxta omne verbum populi</span></p>
<p id="baruch-11-25"><span class="verse-num">11:25</span> <span class="verse-body">et in domibus per omnes regiones eorum de filiis Iuda habitaverunt in Cariatharbe et in filiabus eius et in Dibon et in filiabus eius et in Capsel et in viculis eius</span></p>
<p id="baruch-11-26"><span class="verse-num">11:26</span> <span class="verse-body">et in Iesue et in Molada et in Bethfaleth</span></p>
<p id="baruch-11-27"><span class="verse-num">11:27</span> <span class="verse-body">et in Asersual et in Bersabee et in filiabus eius</span></p>
<p id="baruch-11-28"><span class="verse-num">11:28</span> <span class="verse-body">et in Siceleg et in Mochona et in filiabus eius</span></p>
<p id="baruch-11-29"><span class="verse-num">11:29</span> <span class="verse-body">et in Ainremmon et in Sara et in Irimuth</span></p>
<p id="baruch-11-30"><span class="verse-num">11:30</span> <span class="verse-body">Zanoa Odollam et villis earum Lachis et regionibus eius Azeca et filiabus eius et manserunt in Bersabee usque ad vallem Ennom</span></p>
<p id="baruch-11-31"><span class="verse-num">11:31</span> <span class="verse-body">filii autem Beniamin a Geba Mechmas et Aia et Bethel et filiabus eius</span></p>
<p id="baruch-11-32"><span class="verse-num">11:32</span> <span class="verse-body">Anathoth Nob Anania</span></p>
<p id="baruch-11-33"><span class="verse-num">11:33</span> <span class="verse-body">Asor Rama Getthaim</span></p>
<p id="baruch-11-34"><span class="verse-num">11:34</span> <span class="verse-body">Adid Seboim Neballa Loth</span></p>
<p id="baruch-11-35"><span class="verse-num">11:35</span> <span class="verse-body">et Ono valle Artificum</span></p>
<p id="baruch-11-36"><span class="verse-num">11:36</span> <span class="verse-body">et de Levitis partitiones Iuda et Beniamin __________________________________________________________________</span></p>
<h2 id="baruch-ch-12">Chapter 12</h2>
<p class="verses"><a href="#baruch-12-1">1</a> <a href="#baruch-12-2">2</a> <a href="#baruch-12-3">3</a> <a href="#baruch-12-4">4</a> <a href="#baruch-12-5">5</a> <a href="#baruch-12-6">6</a> <a href="#baruch-12-7">7</a> <a href="#baruch-12-8">8</a> <a href="#baruch-12-9">9</a> <a href="#baruch-12-10">10</a> <a href="#baruch-12-11">11</a> <a href="#baruch-12-12">12</a> <a href="#baruch-12-13">13</a> <a href="#baruch-12-14">14</a> <a href="#baruch-12-15">15</a> <a href="#baruch-12-16">16</a> <a href="#baruch-12-17">17</a> <a href="#baruch-12-18">18</a> <a href="#baruch-12-19">19</a> <a href="#baruch-12-20">20</a> <a href="#baruch-12-21">21</a> <a href="#baruch-12-22">22</a> <a href="#baruch-12-23">23</a> <a href="#baruch-12-24">24</a> <a href="#baruch-12-25">25</a> <a href="#baruch-12-26">26</a> <a href="#baruch-12-27">27</a> <a href="#baruch-12-28">28</a> <a href="#baruch-12-29">29</a> <a href="#baruch-12-30">30</a> <a href="#baruch-12-31">31</a> <a href="#baruch-12-32">32</a> <a href="#baruch-12-33">33</a> <a href="#baruch-12-34">34</a> <a href="#baruch-12-35">35</a> <a href="#baruch-12-36">36</a> <a href="#baruch-12-37">37</a> <a href="#baruch-12-38">38</a> <a href="#baruch-12-39">39</a> <a href="#baruch-12-40">40</a> <a href="#baruch-12-41">41</a> <a href="#baruch-12-42">42</a> <a href="#baruch-12-43">43</a> <a href="#baruch-12-44">44</a> <a href="#baruch-12-45">45</a> <a href="#baruch-12-46">46</a></p>
<p id="baruch-12-1"><span class="verse-num">12:1</span> <span class="verse-body">hii autem sacerdotes et Levitae qui ascenderunt cum Zorobabel filio Salathihel et Iosue Saraia Hieremias Ezra</span></p>
<p id="baruch-12-2"><span class="verse-num">12:2</span> <span class="verse-body">Amaria Melluch Attus</span></p>
<p id="baruch-12-3"><span class="verse-num">12:3</span> <span class="verse-body">Sechenia Reum Meremuth</span></p>
<p id="baruch-12-4"><span class="verse-num">12:4</span> <span class="verse-body">Addo Genthon Abia</span></p>
<p id="baruch-12-5"><span class="verse-num">12:5</span> <span class="verse-body">Miamin Madia Belga</span></p>
<p id="baruch-12-6"><span class="verse-num">12:6</span> <span class="verse-body">Semaia et Ioarib Idaia Sellum Amoc Elceia</span></p>
<p id="baruch-12-7"><span class="verse-num">12:7</span> <span class="verse-body">Idaia isti principes sacerdotum et fratres eorum in diebus Iosue</span></p>
<p id="baruch-12-8"><span class="verse-num">12:8</span> <span class="verse-body">porro Levitae Iesua Bennui Cedmihel Sarabia Iuda Mathanias super hymnos ipsi et fratres eorum</span></p>
<p id="baruch-12-9"><span class="verse-num">12:9</span> <span class="verse-body">et Becbecia atque et Hanni fratres eorum unusquisque in officio suo</span></p>
<p id="baruch-12-10"><span class="verse-num">12:10</span> <span class="verse-body">Hiesue autem genuit Ioachim et Ioachim genuit Eliasib et Eliasib genuit Ioiada</span></p>
<p id="baruch-12-11"><span class="verse-num">12:11</span> <span class="verse-body">et Ioiada genuit Ionathan et Ionathan genuit Ieddoa</span></p>
<p id="baruch-12-12"><span class="verse-num">12:12</span> <span class="verse-body">in diebus autem Ioachim erant sacerdotes principes familiarum Saraiae Amaria Hieremiae Anania</span></p>
<p id="baruch-12-13"><span class="verse-num">12:13</span> <span class="verse-body">Ezrae Mosollam Amariae Iohanan</span></p>
<p id="baruch-12-14"><span class="verse-num">12:14</span> <span class="verse-body">Milico Ionathan Sebeniae Ioseph</span></p>
<p id="baruch-12-15"><span class="verse-num">12:15</span> <span class="verse-body">Arem Edna Maraioth Elci</span></p>
<p id="baruch-12-16"><span class="verse-num">12:16</span> <span class="verse-body">Addaiae Zaccharia Genthon Mosollam</span></p>
<p id="baruch-12-17"><span class="verse-num">12:17</span> <span class="verse-body">Abiae Zecheri Miamin et Moadiae Felti</span></p>
<p id="baruch-12-18"><span class="verse-num">12:18</span> <span class="verse-body">Belgae Sammua Semaiae Ionathan</span></p>
<p id="baruch-12-19"><span class="verse-num">12:19</span> <span class="verse-body">Ioiarib Matthanai Iadaiae Azzi</span></p>
<p id="baruch-12-20"><span class="verse-num">12:20</span> <span class="verse-body">Sellaiae Celai Amoc Eber</span></p>
<p id="baruch-12-21"><span class="verse-num">12:21</span> <span class="verse-body">Elciae Asebia Idaiae Nathanahel</span></p>
<p id="baruch-12-22"><span class="verse-num">12:22</span> <span class="verse-body">Levitae in diebus Eliasib et Ioiada et Ionan et Ieddoa scripti principes familiarum et sacerdotes in regno Darii Persae</span></p>
<p id="baruch-12-23"><span class="verse-num">12:23</span> <span class="verse-body">filii Levi principes familiarum scripti in libro verborum dierum et usque ad dies Ionathan filii Eliasib</span></p>
<p id="baruch-12-24"><span class="verse-num">12:24</span> <span class="verse-body">et principes Levitarum Asebia Serebia et Iesue filius Cedmihel et fratres eorum per vices suas ut laudarent et confiterentur iuxta praeceptum David viri Dei et observarent aeque per ordinem</span></p>
<p id="baruch-12-25"><span class="verse-num">12:25</span> <span class="verse-body">Matthania et Becbecia Obedia Mosollam Thelmon Accub custodes portarum et vestibulorum ante portas</span></p>
<p id="baruch-12-26"><span class="verse-num">12:26</span> <span class="verse-body">hii in diebus Ioachim filii Iesue filii Iosedech et in diebus Neemiae ducis et Ezrae sacerdotis scribaeque</span></p>
<p id="baruch-12-27"><span class="verse-num">12:27</span> <span class="verse-body">in dedicatione autem muri Hierusalem requisierunt Levitas de omnibus locis suis ut adducerent eos in Hierusalem et facerent dedicationem et laetitiam in actione gratiarum et in cantico in cymbalis psalteriis et citharis</span></p>
<p id="baruch-12-28"><span class="verse-num">12:28</span> <span class="verse-body">congregati sunt ergo filii cantorum et de campestribus circa Hierusalem et de villis Netuphati</span></p>
<p id="baruch-12-29"><span class="verse-num">12:29</span> <span class="verse-body">et de domo Galgal et de regionibus Geba et Azmaveth quoniam villas aedificaverunt sibi cantores in circuitu Hierusalem</span></p>
<p id="baruch-12-30"><span class="verse-num">12:30</span> <span class="verse-body">et mundati sunt sacerdotes et Levitae et mundaverunt populum et portas et murum</span></p>
<p id="baruch-12-31"><span class="verse-num">12:31</span> <span class="verse-body">ascendere autem feci principes Iuda super murum et statui duos choros laudantium magnos et ierunt ad dexteram super murum ad portam Sterquilinii</span></p>
<p id="baruch-12-32"><span class="verse-num">12:32</span> <span class="verse-body">et ivit post eos Osaias et media pars principum Iuda</span></p>
<p id="baruch-12-33"><span class="verse-num">12:33</span> <span class="verse-body">et Azarias Ezras et Mosollam Iuda et Beniamin et Semeia et Hieremia</span></p>
<p id="baruch-12-34"><span class="verse-num">12:34</span> <span class="verse-body">et de filiis sacerdotum in tubis Zaccharias filius Ionathan filius Semeiae filius Mathaniae filius Michaiae filius Zecchur filius Asaph</span></p>
<p id="baruch-12-35"><span class="verse-num">12:35</span> <span class="verse-body">et fratres eius Semeia et Azarel Malalai Galalai Maai Nathanel et Iuda et Anani in vasis cantici David viri Dei et Ezras scriba ante eos in porta Fontis</span></p>
<p id="baruch-12-36"><span class="verse-num">12:36</span> <span class="verse-body">et contra eos ascenderunt in gradibus civitatis David in ascensu muri super domum David et usque ad portam Aquarum ad orientem</span></p>
<p id="baruch-12-37"><span class="verse-num">12:37</span> <span class="verse-body">et chorus secundus gratias referentium ibat ex adverso et ego post eum et media pars populi super murum et super turrem Furnorum et usque ad murum latissimum</span></p>
<p id="baruch-12-38"><span class="verse-num">12:38</span> <span class="verse-body">et super portam Ephraim et super portam Antiquam et super portam Piscium et turrem Ananehel et turrem Ema et usque ad portam Gregis et steterunt in porta Custodiae</span></p>
<p id="baruch-12-39"><span class="verse-num">12:39</span> <span class="verse-body">steteruntque duo chori laudantium in domo Dei et ego et dimidia pars magistratuum mecum</span></p>
<p id="baruch-12-40"><span class="verse-num">12:40</span> <span class="verse-body">et sacerdotes Eliachim Maasia Miniamin Michea Elioenai Zaccharia Anania in tubis</span></p>
<p id="baruch-12-41"><span class="verse-num">12:41</span> <span class="verse-body">et Maasia et Semea et Eleazar et Azi et Iohanan et Melchia et Elam et Ezer et clare cecinerunt cantores et Iezraia praepositus</span></p>
<p id="baruch-12-42"><span class="verse-num">12:42</span> <span class="verse-body">et immolaverunt in die illa victimas magnas et laetati sunt Deus enim laetificaverat eos laetitia magna sed et uxores eorum et liberi gavisi sunt et audita est laetitia Hierusalem procul</span></p>
<p id="baruch-12-43"><span class="verse-num">12:43</span> <span class="verse-body">recensuerunt quoque in die illa viros super gazofilacia thesauri ad libamina et ad primitias et ad decimas ut introferrent per eos principes civitatis in decore gratiarum actionis sacerdotes et Levitas quia laetatus est Iuda in sacerdotibus et Levitis adstantibus</span></p>
<p id="baruch-12-44"><span class="verse-num">12:44</span> <span class="verse-body">et custodierunt observationem Dei sui et observationem expiationis et cantores et ianitores iuxta praeceptum David et Salomonis filii eius</span></p>
<p id="baruch-12-45"><span class="verse-num">12:45</span> <span class="verse-body">quia in diebus David et Asaph ab exordio erant principes constituti cantorum in carmine laudantium et confitentium Deo</span></p>
<p id="baruch-12-46"><span class="verse-num">12:46</span> <span class="verse-body">et omnis Israhel in diebus Zorobabel et in diebus Neemiae dabat partes cantoribus et ianitoribus per dies singulos et sanctificabant Levitas et Levitae sanctificabant filios Aaron __________________________________________________________________</span></p>
<h2 id="baruch-ch-13">Chapter 13</h2>
<p class="verses"><a href="#baruch-13-1">1</a> <a href="#baruch-13-2">2</a> <a href="#baruch-13-3">3</a> <a href="#baruch-13-4">4</a> <a href="#baruch-13-5">5</a> <a href="#baruch-13-6">6</a> <a href="#baruch-13-7">7</a> <a href="#baruch-13-8">8</a> <a href="#baruch-13-9">9</a> <a href="#baruch-13-10">10</a> <a href="#baruch-13-11">11</a> <a href="#baruch-13-12">12</a> <a href="#baruch-13-13">13</a> <a href="#baruch-13-14">14</a> <a href="#baruch-13-15">15</a> <a href="#baruch-13-16">16</a> <a href="#baruch-13-17">17</a> <a href="#baruch-13-18">18</a> <a href="#baruch-13-19">19</a> <a href="#baruch-13-20">20</a> <a href="#baruch-13-21">21</a> <a href="#baruch-13-22">22</a> <a href="#baruch-13-23">23</a> <a href="#baruch-13-24">24</a> <a href="#baruch-13-25">25</a> <a href="#baruch-13-26">26</a> <a href="#baruch-13-27">27</a> <a href="#baruch-13-28">28</a> <a href="#baruch-13-29">29</a> <a href="#baruch-13-30">30</a></p>
<p id="baruch-13-1"><span class="verse-num">13:1</span> <span class="verse-body">in die autem illo lectum est in volumine Mosi audiente populo et inventum est scriptum in eo quod non debeat introire Ammanites et Moabites in ecclesiam Dei usque in aeternum</span></p>
<p id="baruch-13-2"><span class="verse-num">13:2</span> <span class="verse-body">eo quod non occurrerint filiis Israhel cum pane et aqua et conduxerint adversum eum Balaam ad maledicendum ei et convertit Deus noster maledictionem in benedictionem</span></p>
<p id="baruch-13-3"><span class="verse-num">13:3</span> <span class="verse-body">factum est autem cum audissent legem separaverunt omnem alienigenam ab Israhel</span></p>
<p id="baruch-13-4"><span class="verse-num">13:4</span> <span class="verse-body">et super hoc erat Eliasib sacerdos qui fuerat positus in gazofilacio domus Dei nostri et proximus Tobiae</span></p>
<p id="baruch-13-5"><span class="verse-num">13:5</span> <span class="verse-body">fecit ergo sibi gazofilacium grande et ibi erant ante eum reponentes munera et tus et vasa et decimam frumenti et vini et olei partes Levitarum et cantorum et ianitorum et primitias sacerdotales</span></p>
<p id="baruch-13-6"><span class="verse-num">13:6</span> <span class="verse-body">in omnibus autem his non fui in Hierusalem quia in anno tricesimo secundo Artarxersis regis Babylonis veni ad regem et in fine dierum rogavi regem</span></p>
<p id="baruch-13-7"><span class="verse-num">13:7</span> <span class="verse-body">et veni in Hierusalem et intellexi malum quod fecerat Eliasib Tobiae ut faceret ei thesaurum in vestibulis domus Dei</span></p>
<p id="baruch-13-8"><span class="verse-num">13:8</span> <span class="verse-body">et malum mihi visum est valde et proieci vasa domus Tobiae foras de gazofilacio</span></p>
<p id="baruch-13-9"><span class="verse-num">13:9</span> <span class="verse-body">praecepique et mundaverunt gazofilacia et rettuli ibi vasa domus Dei sacrificium et tus</span></p>
<p id="baruch-13-10"><span class="verse-num">13:10</span> <span class="verse-body">et cognovi quoniam partes Levitarum non fuissent datae et fugisset unusquisque in regionem suam de Levitis et de cantoribus et de his qui ministrabant</span></p>
<p id="baruch-13-11"><span class="verse-num">13:11</span> <span class="verse-body">et egi causam adversus magistratus et dixi quare dereliquimus domum Dei et congregavi eos et feci stare in stationibus suis</span></p>
<p id="baruch-13-12"><span class="verse-num">13:12</span> <span class="verse-body">et omnis Iuda adportabat decimam frumenti et vini et olei in horrea</span></p>
<p id="baruch-13-13"><span class="verse-num">13:13</span> <span class="verse-body">et constituimus super horrea Selemiam sacerdotem et Sadoc scribam et Phadaiam de Levitis et iuxta eos Anan filium Zacchur filium Matthaniae quoniam fideles conprobati sunt et ipsis creditae sunt partes fratrum suorum</span></p>
<p id="baruch-13-14"><span class="verse-num">13:14</span> <span class="verse-body">memento mei Deus meus pro hoc et ne deleas miserationes meas quas feci in domo Dei mei et in caerimoniis eius</span></p>
<p id="baruch-13-15"><span class="verse-num">13:15</span> <span class="verse-body">in diebus illis vidi in Iuda calcabant torcularia in sabbato portantes acervos et onerantes super asinos vinum et uvas et ficus et omne onus et inferentes Hierusalem in die sabbati et contestatus sum ut in die qua vendere liceret venderent</span></p>
<p id="baruch-13-16"><span class="verse-num">13:16</span> <span class="verse-body">et Tyrii habitaverunt in ea inferentes pisces et omnia venalia et vendebant in sabbatis filiis Iuda et in Hierusalem</span></p>
<p id="baruch-13-17"><span class="verse-num">13:17</span> <span class="verse-body">et obiurgavi optimates Iuda et dixi eis quae est res haec mala quam vos facitis et profanatis diem sabbati</span></p>
<p id="baruch-13-18"><span class="verse-num">13:18</span> <span class="verse-body">numquid non haec fecerunt patres nostri et adduxit Deus noster super nos omne malum hoc et super civitatem hanc et vos additis iracundiam super Israhel violando sabbatum</span></p>
<p id="baruch-13-19"><span class="verse-num">13:19</span> <span class="verse-body">factum est itaque cum quievissent portae Hierusalem die sabbati dixi et cluserunt ianuas et praecepi ut non aperirent eas usque post sabbatum et de pueris meis constitui super portas ut nullus inferret onus in die sabbati</span></p>
<p id="baruch-13-20"><span class="verse-num">13:20</span> <span class="verse-body">et manserunt negotiatores et vendentes universa venalia foris Hierusalem semel et bis</span></p>
<p id="baruch-13-21"><span class="verse-num">13:21</span> <span class="verse-body">et contestatus sum eos et dixi eis quare manetis ex adverso muri si secundo hoc feceritis manum mittam in vos itaque ex tempore illo non venerunt in sabbato</span></p>
<p id="baruch-13-22"><span class="verse-num">13:22</span> <span class="verse-body">dixi quoque Levitis ut mundarentur et venirent ad custodiendas portas et sanctificandum diem sabbati et pro hoc ergo memento mei Deus meus et parce mihi secundum multitudinem miserationum tuarum</span></p>
<p id="baruch-13-23"><span class="verse-num">13:23</span> <span class="verse-body">sed et in diebus illis vidi Iudaeos ducentes uxores azotias ammanitidas et moabitidas</span></p>
<p id="baruch-13-24"><span class="verse-num">13:24</span> <span class="verse-body">et filii eorum ex media parte loquebantur azotice et nesciebant loqui iudaice et loquebantur iuxta linguam populi et populi</span></p>
<p id="baruch-13-25"><span class="verse-num">13:25</span> <span class="verse-body">et obiurgavi eos et maledixi et cecidi ex ipsis viros et decalvavi eos et adiuravi in Deo ut non darent filias suas filiis eorum et non acciperent de filiabus eorum filiis suis et sibimet ipsis dicens</span></p>
<p id="baruch-13-26"><span class="verse-num">13:26</span> <span class="verse-body">numquid non in huiuscemodi re peccavit Salomon rex Israhel et certe in gentibus multis non erat rex similis ei et dilectus Deo suo erat et posuit eum Deus regem super omnem Israhel et ipsum ergo ad peccatum duxerunt mulieres alienigenae</span></p>
<p id="baruch-13-27"><span class="verse-num">13:27</span> <span class="verse-body">numquid et nos inoboedientes faciemus omne malum grande hoc ut praevaricemur in Deo nostro et ducamus uxores peregrinas</span></p>
<p id="baruch-13-28"><span class="verse-num">13:28</span> <span class="verse-body">de filiis autem Ioiada filii Eliasib sacerdotis magni gener erat Sanaballat Horonitis quem fugavi a me</span></p>
<p id="baruch-13-29"><span class="verse-num">13:29</span> <span class="verse-body">recordare Domine Deus meus adversum eos qui polluunt sacerdotium iusque sacerdotale et leviticum</span></p>
<p id="baruch-13-30"><span class="verse-num">13:30</span> <span class="verse-body">igitur mundavi eos ab omnibus alienigenis et constitui ordines sacerdotum et Levitarum unumquemque in ministerio suo __________________________________________________________________</span></p>
