<h1>2 Timothy</h1>
<p class="chapters"><a href="#2-timothy-ch-1">1</a> <a href="#2-timothy-ch-2">2</a> <a href="#2-timothy-ch-3">3</a> <a href="#2-timothy-ch-4">4</a> <a href="#2-timothy-ch-1">1</a> <a href="#2-timothy-ch-2">2</a> <a href="#2-timothy-ch-3">3</a></p>
<h2 id="2-timothy-ch-1">Chapter 1</h2>
<p class="verses"><a href="#2-timothy-1-1">1</a> <a href="#2-timothy-1-2">2</a> <a href="#2-timothy-1-3">3</a> <a href="#2-timothy-1-4">4</a> <a href="#2-timothy-1-5">5</a> <a href="#2-timothy-1-6">6</a> <a href="#2-timothy-1-7">7</a> <a href="#2-timothy-1-8">8</a> <a href="#2-timothy-1-9">9</a> <a href="#2-timothy-1-10">10</a> <a href="#2-timothy-1-11">11</a> <a href="#2-timothy-1-12">12</a> <a href="#2-timothy-1-13">13</a> <a href="#2-timothy-1-14">14</a> <a href="#2-timothy-1-15">15</a> <a href="#2-timothy-1-16">16</a> <a href="#2-timothy-1-17">17</a> <a href="#2-timothy-1-18">18</a></p>
<p id="2-timothy-1-1"><span class="verse-num">1:1</span> <span class="verse-body">Paulus apostolus Christi Iesu per voluntatem Dei secundum promissionem vitae quae est in Christo Iesu</span></p>
<p id="2-timothy-1-2"><span class="verse-num">1:2</span> <span class="verse-body">Timotheo carissimo filio gratia misericordia pax a Deo Patre et Christo Iesu Domino nostro</span></p>
<p id="2-timothy-1-3"><span class="verse-num">1:3</span> <span class="verse-body">gratias ago Deo cui servio a progenitoribus in conscientia pura quam sine intermissione habeam tui memoriam in orationibus meis nocte ac die</span></p>
<p id="2-timothy-1-4"><span class="verse-num">1:4</span> <span class="verse-body">desiderans te videre memor lacrimarum tuarum ut gaudio implear</span></p>
<p id="2-timothy-1-5"><span class="verse-num">1:5</span> <span class="verse-body">recordationem accipiens eius fidei quae est in te non ficta quae et habitavit primum in avia tua Loide et matre tua Eunice certus sum autem quod et in te</span></p>
<p id="2-timothy-1-6"><span class="verse-num">1:6</span> <span class="verse-body">propter quam causam admoneo te ut resuscites gratiam Dei quae est in te per inpositionem manuum mearum</span></p>
<p id="2-timothy-1-7"><span class="verse-num">1:7</span> <span class="verse-body">non enim dedit nobis Deus spiritum timoris sed virtutis et dilectionis et sobrietatis</span></p>
<p id="2-timothy-1-8"><span class="verse-num">1:8</span> <span class="verse-body">noli itaque erubescere testimonium Domini nostri neque me vinctum eius sed conlabora evangelio secundum virtutem Dei</span></p>
<p id="2-timothy-1-9"><span class="verse-num">1:9</span> <span class="verse-body">qui nos liberavit et vocavit vocatione sancta non secundum opera nostra sed secundum propositum suum et gratiam quae data est nobis in Christo Iesu ante tempora saecularia</span></p>
<p id="2-timothy-1-10"><span class="verse-num">1:10</span> <span class="verse-body">manifestata est autem nunc per inluminationem salvatoris nostri Iesu Christi qui destruxit quidem mortem inluminavit autem vitam et incorruptionem per evangelium</span></p>
<p id="2-timothy-1-11"><span class="verse-num">1:11</span> <span class="verse-body">in quo positus sum ego praedicator et apostolus et magister gentium</span></p>
<p id="2-timothy-1-12"><span class="verse-num">1:12</span> <span class="verse-body">ob quam causam etiam haec patior sed non confundor scio enim cui credidi et certus sum quia potens est depositum meum servare in illum diem</span></p>
<p id="2-timothy-1-13"><span class="verse-num">1:13</span> <span class="verse-body">formam habe sanorum verborum quae a me audisti in fide et dilectione in Christo Iesu</span></p>
<p id="2-timothy-1-14"><span class="verse-num">1:14</span> <span class="verse-body">bonum depositum custodi per Spiritum Sanctum qui habitat in nobis</span></p>
<p id="2-timothy-1-15"><span class="verse-num">1:15</span> <span class="verse-body">scis hoc quod aversi sunt a me omnes qui in Asia sunt ex quibus est Phygelus et Hermogenes</span></p>
<p id="2-timothy-1-16"><span class="verse-num">1:16</span> <span class="verse-body">det misericordiam Dominus Onesifori domui quia saepe me refrigeravit et catenam meam non erubuit</span></p>
<p id="2-timothy-1-17"><span class="verse-num">1:17</span> <span class="verse-body">sed cum Romam venisset sollicite me quaesivit et invenit</span></p>
<p id="2-timothy-1-18"><span class="verse-num">1:18</span> <span class="verse-body">det illi Dominus invenire misericordiam a Domino in illa die et quanta Ephesi ministravit melius tu nosti</span></p>
<h2 id="2-timothy-ch-2">Chapter 2</h2>
<p class="verses"><a href="#2-timothy-2-1">1</a> <a href="#2-timothy-2-2">2</a> <a href="#2-timothy-2-3">3</a> <a href="#2-timothy-2-4">4</a> <a href="#2-timothy-2-5">5</a> <a href="#2-timothy-2-6">6</a> <a href="#2-timothy-2-7">7</a> <a href="#2-timothy-2-8">8</a> <a href="#2-timothy-2-9">9</a> <a href="#2-timothy-2-10">10</a> <a href="#2-timothy-2-11">11</a> <a href="#2-timothy-2-12">12</a> <a href="#2-timothy-2-13">13</a> <a href="#2-timothy-2-14">14</a> <a href="#2-timothy-2-15">15</a> <a href="#2-timothy-2-16">16</a> <a href="#2-timothy-2-17">17</a> <a href="#2-timothy-2-18">18</a> <a href="#2-timothy-2-19">19</a> <a href="#2-timothy-2-20">20</a> <a href="#2-timothy-2-21">21</a> <a href="#2-timothy-2-22">22</a> <a href="#2-timothy-2-23">23</a> <a href="#2-timothy-2-24">24</a> <a href="#2-timothy-2-25">25</a> <a href="#2-timothy-2-26">26</a></p>
<p id="2-timothy-2-1"><span class="verse-num">2:1</span> <span class="verse-body">tu ergo fili mi confortare in gratia quae est in Christo Iesu</span></p>
<p id="2-timothy-2-2"><span class="verse-num">2:2</span> <span class="verse-body">et quae audisti a me per multos testes haec commenda fidelibus hominibus qui idonei erunt et alios docere</span></p>
<p id="2-timothy-2-3"><span class="verse-num">2:3</span> <span class="verse-body">labora sicut bonus miles Christi Iesu</span></p>
<p id="2-timothy-2-4"><span class="verse-num">2:4</span> <span class="verse-body">nemo militans inplicat se negotiis saecularibus ut ei placeat cui se probavit</span></p>
<p id="2-timothy-2-5"><span class="verse-num">2:5</span> <span class="verse-body">nam et qui certat in agone non coronatur nisi legitime certaverit</span></p>
<p id="2-timothy-2-6"><span class="verse-num">2:6</span> <span class="verse-body">laborantem agricolam oportet primum de fructibus accipere</span></p>
<p id="2-timothy-2-7"><span class="verse-num">2:7</span> <span class="verse-body">intellege quae dico dabit enim tibi Dominus in omnibus intellectum</span></p>
<p id="2-timothy-2-8"><span class="verse-num">2:8</span> <span class="verse-body">memor esto Iesum Christum resurrexisse a mortuis ex semine David secundum evangelium meum</span></p>
<p id="2-timothy-2-9"><span class="verse-num">2:9</span> <span class="verse-body">in quo laboro usque ad vincula quasi male operans sed verbum Dei non est alligatum</span></p>
<p id="2-timothy-2-10"><span class="verse-num">2:10</span> <span class="verse-body">ideo omnia sustineo propter electos ut et ipsi salutem consequantur quae est in Christo Iesu cum gloria caelesti</span></p>
<p id="2-timothy-2-11"><span class="verse-num">2:11</span> <span class="verse-body">fidelis sermo nam si conmortui sumus et convivemus</span></p>
<p id="2-timothy-2-12"><span class="verse-num">2:12</span> <span class="verse-body">si sustinemus et conregnabimus si negabimus et ille negabit nos</span></p>
<p id="2-timothy-2-13"><span class="verse-num">2:13</span> <span class="verse-body">si non credimus ille fidelis manet negare se ipsum non potest</span></p>
<p id="2-timothy-2-14"><span class="verse-num">2:14</span> <span class="verse-body">haec commone testificans coram Domino noli verbis contendere in nihil utile ad subversionem audientium</span></p>
<p id="2-timothy-2-15"><span class="verse-num">2:15</span> <span class="verse-body">sollicite cura te ipsum probabilem exhibere Deo operarium inconfusibilem recte tractantem verbum veritatis</span></p>
<p id="2-timothy-2-16"><span class="verse-num">2:16</span> <span class="verse-body">profana autem inaniloquia devita multum enim proficient ad impietatem</span></p>
<p id="2-timothy-2-17"><span class="verse-num">2:17</span> <span class="verse-body">et sermo eorum ut cancer serpit ex quibus est Hymeneus et Philetus</span></p>
<p id="2-timothy-2-18"><span class="verse-num">2:18</span> <span class="verse-body">qui a veritate exciderunt dicentes resurrectionem iam factam et subvertunt quorundam fidem</span></p>
<p id="2-timothy-2-19"><span class="verse-num">2:19</span> <span class="verse-body">sed firmum fundamentum Dei stetit habens signaculum hoc cognovit Dominus qui sunt eius et discedat ab iniquitate omnis qui nominat nomen Domini</span></p>
<p id="2-timothy-2-20"><span class="verse-num">2:20</span> <span class="verse-body">in magna autem domo non solum sunt vasa aurea et argentea sed et lignea et fictilia et quaedam quidem in honorem quaedam autem in contumeliam</span></p>
<p id="2-timothy-2-21"><span class="verse-num">2:21</span> <span class="verse-body">si quis ergo emundaverit se ab istis erit vas in honorem sanctificatum et utile Domino ad omne opus bonum paratum</span></p>
<p id="2-timothy-2-22"><span class="verse-num">2:22</span> <span class="verse-body">iuvenilia autem desideria fuge sectare vero iustitiam fidem caritatem pacem cum his qui invocant Dominum de corde puro</span></p>
<p id="2-timothy-2-23"><span class="verse-num">2:23</span> <span class="verse-body">stultas autem et sine disciplina quaestiones devita sciens quia generant lites</span></p>
<p id="2-timothy-2-24"><span class="verse-num">2:24</span> <span class="verse-body">servum autem Domini non oportet litigare sed mansuetum esse ad omnes docibilem patientem</span></p>
<p id="2-timothy-2-25"><span class="verse-num">2:25</span> <span class="verse-body">cum modestia corripientem eos qui resistunt nequando det illis Deus paenitentiam ad cognoscendam veritatem</span></p>
<p id="2-timothy-2-26"><span class="verse-num">2:26</span> <span class="verse-body">et resipiscant a diaboli laqueis a quo capti tenentur ad ipsius voluntatem</span></p>
<h2 id="2-timothy-ch-3">Chapter 3</h2>
<p class="verses"><a href="#2-timothy-3-1">1</a> <a href="#2-timothy-3-2">2</a> <a href="#2-timothy-3-3">3</a> <a href="#2-timothy-3-4">4</a> <a href="#2-timothy-3-5">5</a> <a href="#2-timothy-3-6">6</a> <a href="#2-timothy-3-7">7</a> <a href="#2-timothy-3-8">8</a> <a href="#2-timothy-3-9">9</a> <a href="#2-timothy-3-10">10</a> <a href="#2-timothy-3-11">11</a> <a href="#2-timothy-3-12">12</a> <a href="#2-timothy-3-13">13</a> <a href="#2-timothy-3-14">14</a> <a href="#2-timothy-3-15">15</a> <a href="#2-timothy-3-16">16</a> <a href="#2-timothy-3-17">17</a></p>
<p id="2-timothy-3-1"><span class="verse-num">3:1</span> <span class="verse-body">hoc autem scito quod in novissimis diebus instabunt tempora periculosa</span></p>
<p id="2-timothy-3-2"><span class="verse-num">3:2</span> <span class="verse-body">et erunt homines se ipsos amantes cupidi elati superbi blasphemi parentibus inoboedientes ingrati scelesti</span></p>
<p id="2-timothy-3-3"><span class="verse-num">3:3</span> <span class="verse-body">sine affectione sine pace criminatores incontinentes inmites sine benignitate</span></p>
<p id="2-timothy-3-4"><span class="verse-num">3:4</span> <span class="verse-body">proditores protervi tumidi voluptatium amatores magis quam Dei</span></p>
<p id="2-timothy-3-5"><span class="verse-num">3:5</span> <span class="verse-body">habentes speciem quidem pietatis virtutem autem eius abnegantes et hos devita</span></p>
<p id="2-timothy-3-6"><span class="verse-num">3:6</span> <span class="verse-body">ex his enim sunt qui penetrant domos et captivas ducunt mulierculas oneratas peccatis quae ducuntur variis desideriis</span></p>
<p id="2-timothy-3-7"><span class="verse-num">3:7</span> <span class="verse-body">semper discentes et numquam ad scientiam veritatis pervenientes</span></p>
<p id="2-timothy-3-8"><span class="verse-num">3:8</span> <span class="verse-body">quemadmodum autem Iannes et Mambres restiterunt Mosi ita et hii resistunt veritati homines corrupti mente reprobi circa fidem</span></p>
<p id="2-timothy-3-9"><span class="verse-num">3:9</span> <span class="verse-body">sed ultra non proficient insipientia enim eorum manifesta erit omnibus sicut et illorum fuit</span></p>
<p id="2-timothy-3-10"><span class="verse-num">3:10</span> <span class="verse-body">tu autem adsecutus es meam doctrinam institutionem propositum fidem longanimitatem dilectionem patientiam</span></p>
<p id="2-timothy-3-11"><span class="verse-num">3:11</span> <span class="verse-body">persecutiones passiones qualia mihi facta sunt Antiochiae Iconii Lystris quales persecutiones sustinui et ex omnibus me eripuit Dominus</span></p>
<p id="2-timothy-3-12"><span class="verse-num">3:12</span> <span class="verse-body">et omnes qui volunt pie vivere in Christo Iesu persecutionem patientur</span></p>
<p id="2-timothy-3-13"><span class="verse-num">3:13</span> <span class="verse-body">mali autem homines et seductores proficient in peius errantes et in errorem mittentes</span></p>
<p id="2-timothy-3-14"><span class="verse-num">3:14</span> <span class="verse-body">tu vero permane in his quae didicisti et credita sunt tibi sciens a quo didiceris</span></p>
<p id="2-timothy-3-15"><span class="verse-num">3:15</span> <span class="verse-body">et quia ab infantia sacras litteras nosti quae te possint instruere ad salutem per fidem quae est in Christo Iesu</span></p>
<p id="2-timothy-3-16"><span class="verse-num">3:16</span> <span class="verse-body">omnis scriptura divinitus inspirata et utilis ad docendum ad arguendum ad corrigendum ad erudiendum in iustitia</span></p>
<p id="2-timothy-3-17"><span class="verse-num">3:17</span> <span class="verse-body">ut perfectus sit homo Dei ad omne opus bonum instructus</span></p>
<h2 id="2-timothy-ch-4">Chapter 4</h2>
<p class="verses"><a href="#2-timothy-4-1">1</a> <a href="#2-timothy-4-2">2</a> <a href="#2-timothy-4-3">3</a> <a href="#2-timothy-4-4">4</a> <a href="#2-timothy-4-5">5</a> <a href="#2-timothy-4-6">6</a> <a href="#2-timothy-4-7">7</a> <a href="#2-timothy-4-8">8</a> <a href="#2-timothy-4-9">9</a> <a href="#2-timothy-4-10">10</a> <a href="#2-timothy-4-11">11</a> <a href="#2-timothy-4-12">12</a> <a href="#2-timothy-4-13">13</a> <a href="#2-timothy-4-14">14</a> <a href="#2-timothy-4-15">15</a> <a href="#2-timothy-4-16">16</a> <a href="#2-timothy-4-17">17</a> <a href="#2-timothy-4-18">18</a> <a href="#2-timothy-4-19">19</a> <a href="#2-timothy-4-20">20</a> <a href="#2-timothy-4-21">21</a></p>
<p id="2-timothy-4-1"><span class="verse-num">4:1</span> <span class="verse-body">testificor coram Deo et Christo Iesu qui iudicaturus est vivos ac mortuos et adventum ipsius et regnum eius</span></p>
<p id="2-timothy-4-2"><span class="verse-num">4:2</span> <span class="verse-body">praedica verbum insta oportune inportune argue obsecra increpa in omni patientia et doctrina</span></p>
<p id="2-timothy-4-3"><span class="verse-num">4:3</span> <span class="verse-body">erit enim tempus cum sanam doctrinam non sustinebunt sed ad sua desideria coacervabunt sibi magistros prurientes auribus</span></p>
<p id="2-timothy-4-4"><span class="verse-num">4:4</span> <span class="verse-body">et a veritate quidem auditum avertent ad fabulas autem convertentur</span></p>
<p id="2-timothy-4-5"><span class="verse-num">4:5</span> <span class="verse-body">tu vero vigila in omnibus labora opus fac evangelistae ministerium tuum imple</span></p>
<p id="2-timothy-4-6"><span class="verse-num">4:6</span> <span class="verse-body">ego enim iam delibor et tempus meae resolutionis instat</span></p>
<p id="2-timothy-4-7"><span class="verse-num">4:7</span> <span class="verse-body">bonum certamen certavi cursum consummavi fidem servavi</span></p>
<p id="2-timothy-4-8"><span class="verse-num">4:8</span> <span class="verse-body">in reliquo reposita est mihi iustitiae corona quam reddet mihi Dominus in illa die iustus iudex non solum autem mihi sed et his qui diligunt adventum eius</span></p>
<p id="2-timothy-4-9"><span class="verse-num">4:9</span> <span class="verse-body">festina venire ad me cito</span></p>
<p id="2-timothy-4-10"><span class="verse-num">4:10</span> <span class="verse-body">Demas enim me dereliquit diligens hoc saeculum et abiit Thessalonicam Crescens in Galliam Titus in Dalmatiam</span></p>
<p id="2-timothy-4-11"><span class="verse-num">4:11</span> <span class="verse-body">Lucas est mecum solus Marcum adsume et adduc tecum est enim mihi utilis in ministerium</span></p>
<p id="2-timothy-4-12"><span class="verse-num">4:12</span> <span class="verse-body">Tychicum autem misi Ephesum</span></p>
<p id="2-timothy-4-13"><span class="verse-num">4:13</span> <span class="verse-body">paenulam quam reliqui Troade apud Carpum veniens adfers et libros maxime autem membranas</span></p>
<p id="2-timothy-4-14"><span class="verse-num">4:14</span> <span class="verse-body">Alexander aerarius multa mala mihi ostendit reddat ei Dominus secundum opera eius</span></p>
<p id="2-timothy-4-15"><span class="verse-num">4:15</span> <span class="verse-body">quem et tu devita valde enim restitit verbis nostris</span></p>
<p id="2-timothy-4-16"><span class="verse-num">4:16</span> <span class="verse-body">in prima mea defensione nemo mihi adfuit sed omnes me dereliquerunt non illis reputetur</span></p>
<p id="2-timothy-4-17"><span class="verse-num">4:17</span> <span class="verse-body">Dominus autem mihi adstitit et confortavit me ut per me praedicatio impleatur et audiant omnes gentes et liberatus sum de ore leonis</span></p>
<p id="2-timothy-4-18"><span class="verse-num">4:18</span> <span class="verse-body">liberabit me Dominus ab omni opere malo et salvum faciet in regnum suum caeleste cui gloria in saecula saeculorum amen</span></p>
<p id="2-timothy-4-19"><span class="verse-num">4:19</span> <span class="verse-body">saluta Priscam et Aquilam et Onesifori domum</span></p>
<p id="2-timothy-4-20"><span class="verse-num">4:20</span> <span class="verse-body">Erastus remansit Corinthi Trophimum autem reliqui infirmum Mileti</span></p>
<p id="2-timothy-4-21"><span class="verse-num">4:21</span> <span class="verse-body">festina ante hiemem venire salutat te Eubulus et Pudens et Linus et Claudia et fratres omnes Titus</span></p>
<h2 id="2-timothy-ch-1">Chapter 1</h2>
<p class="verses"><a href="#2-timothy-1-1">1</a> <a href="#2-timothy-1-2">2</a> <a href="#2-timothy-1-3">3</a> <a href="#2-timothy-1-4">4</a> <a href="#2-timothy-1-5">5</a> <a href="#2-timothy-1-6">6</a> <a href="#2-timothy-1-7">7</a> <a href="#2-timothy-1-8">8</a> <a href="#2-timothy-1-9">9</a> <a href="#2-timothy-1-10">10</a> <a href="#2-timothy-1-11">11</a> <a href="#2-timothy-1-12">12</a> <a href="#2-timothy-1-13">13</a> <a href="#2-timothy-1-14">14</a> <a href="#2-timothy-1-15">15</a> <a href="#2-timothy-1-16">16</a></p>
<p id="2-timothy-1-1"><span class="verse-num">1:1</span> <span class="verse-body">Paulus servus Dei apostolus autem Iesu Christi secundum fidem electorum Dei et agnitionem veritatis quae secundum pietatem est</span></p>
<p id="2-timothy-1-2"><span class="verse-num">1:2</span> <span class="verse-body">in spem vitae aeternae quam promisit qui non mentitur Deus ante tempora saecularia</span></p>
<p id="2-timothy-1-3"><span class="verse-num">1:3</span> <span class="verse-body">manifestavit autem temporibus suis verbum suum in praedicatione quae credita est mihi secundum praeceptum salvatoris nostri Dei</span></p>
<p id="2-timothy-1-4"><span class="verse-num">1:4</span> <span class="verse-body">Tito dilecto filio secundum communem fidem gratia et pax a Deo Patre et Christo Iesu salvatore nostro</span></p>
<p id="2-timothy-1-5"><span class="verse-num">1:5</span> <span class="verse-body">huius rei gratia reliqui te Cretae ut ea quae desunt corrigas et constituas per civitates presbyteros sicut ego tibi disposui</span></p>
<p id="2-timothy-1-6"><span class="verse-num">1:6</span> <span class="verse-body">si quis sine crimine est unius uxoris vir filios habens fideles non in accusatione luxuriae aut non subditos</span></p>
<p id="2-timothy-1-7"><span class="verse-num">1:7</span> <span class="verse-body">oportet enim episcopum sine crimine esse sicut Dei dispensatorem non superbum non iracundum non vinolentum non percussorem non turpilucri cupidum</span></p>
<p id="2-timothy-1-8"><span class="verse-num">1:8</span> <span class="verse-body">sed hospitalem benignum sobrium iustum sanctum continentem</span></p>
<p id="2-timothy-1-9"><span class="verse-num">1:9</span> <span class="verse-body">amplectentem eum qui secundum doctrinam est fidelem sermonem ut potens sit et exhortari in doctrina sana et eos qui contradicunt arguere</span></p>
<p id="2-timothy-1-10"><span class="verse-num">1:10</span> <span class="verse-body">sunt enim multi et inoboedientes vaniloqui et seductores maxime qui de circumcisione sunt</span></p>
<p id="2-timothy-1-11"><span class="verse-num">1:11</span> <span class="verse-body">quos oportet redargui qui universas domos subvertunt docentes quae non oportet turpis lucri gratia</span></p>
<p id="2-timothy-1-12"><span class="verse-num">1:12</span> <span class="verse-body">dixit quidam ex illis proprius ipsorum propheta Cretenses semper mendaces malae bestiae ventres pigri</span></p>
<p id="2-timothy-1-13"><span class="verse-num">1:13</span> <span class="verse-body">testimonium hoc verum est quam ob causam increpa illos dure ut sani sint in fide</span></p>
<p id="2-timothy-1-14"><span class="verse-num">1:14</span> <span class="verse-body">non intendentes iudaicis fabulis et mandatis hominum aversantium se a veritate</span></p>
<p id="2-timothy-1-15"><span class="verse-num">1:15</span> <span class="verse-body">omnia munda mundis coinquinatis autem et infidelibus nihil mundum sed inquinatae sunt eorum et mens et conscientia</span></p>
<p id="2-timothy-1-16"><span class="verse-num">1:16</span> <span class="verse-body">confitentur se nosse Deum factis autem negant cum sunt abominati et incredibiles et ad omne opus bonum reprobi</span></p>
<h2 id="2-timothy-ch-2">Chapter 2</h2>
<p class="verses"><a href="#2-timothy-2-1">1</a> <a href="#2-timothy-2-2">2</a> <a href="#2-timothy-2-3">3</a> <a href="#2-timothy-2-4">4</a> <a href="#2-timothy-2-5">5</a> <a href="#2-timothy-2-6">6</a> <a href="#2-timothy-2-7">7</a> <a href="#2-timothy-2-8">8</a> <a href="#2-timothy-2-9">9</a> <a href="#2-timothy-2-10">10</a> <a href="#2-timothy-2-11">11</a> <a href="#2-timothy-2-12">12</a> <a href="#2-timothy-2-13">13</a> <a href="#2-timothy-2-14">14</a> <a href="#2-timothy-2-15">15</a></p>
<p id="2-timothy-2-1"><span class="verse-num">2:1</span> <span class="verse-body">tu autem loquere quae decet sanam doctrinam</span></p>
<p id="2-timothy-2-2"><span class="verse-num">2:2</span> <span class="verse-body">senes ut sobrii sint pudici prudentes sani fide dilectione patientia</span></p>
<p id="2-timothy-2-3"><span class="verse-num">2:3</span> <span class="verse-body">anus similiter in habitu sancto non criminatrices non vino multo servientes bene docentes</span></p>
<p id="2-timothy-2-4"><span class="verse-num">2:4</span> <span class="verse-body">ut prudentiam doceant adulescentulas ut viros suos ament filios diligant</span></p>
<p id="2-timothy-2-5"><span class="verse-num">2:5</span> <span class="verse-body">prudentes castas domus curam habentes benignas subditas suis viris ut non blasphemetur verbum Dei</span></p>
<p id="2-timothy-2-6"><span class="verse-num">2:6</span> <span class="verse-body">iuvenes similiter hortare ut sobrii sint</span></p>
<p id="2-timothy-2-7"><span class="verse-num">2:7</span> <span class="verse-body">in omnibus te ipsum praebe exemplum bonorum operum in doctrina integritatem gravitatem</span></p>
<p id="2-timothy-2-8"><span class="verse-num">2:8</span> <span class="verse-body">verbum sanum inreprehensibilem ut is qui ex adverso est vereatur nihil habens malum dicere de nobis</span></p>
<p id="2-timothy-2-9"><span class="verse-num">2:9</span> <span class="verse-body">servos dominis suis subditos esse in omnibus placentes non contradicentes</span></p>
<p id="2-timothy-2-10"><span class="verse-num">2:10</span> <span class="verse-body">non fraudantes, sed in omnibus fidem bonam ostendentes ut doctrinam salutaris nostri Dei ornent in omnibus</span></p>
<p id="2-timothy-2-11"><span class="verse-num">2:11</span> <span class="verse-body">apparuit enim gratia Dei salutaris omnibus hominibus</span></p>
<p id="2-timothy-2-12"><span class="verse-num">2:12</span> <span class="verse-body">erudiens nos ut abnegantes impietatem et saecularia desideria sobrie et iuste et pie vivamus in hoc saeculo</span></p>
<p id="2-timothy-2-13"><span class="verse-num">2:13</span> <span class="verse-body">expectantes beatam spem et adventum gloriae magni Dei et salvatoris nostri Iesu Christi</span></p>
<p id="2-timothy-2-14"><span class="verse-num">2:14</span> <span class="verse-body">qui dedit semet ipsum pro nobis ut nos redimeret ab omni iniquitate et mundaret sibi populum acceptabilem sectatorem bonorum operum</span></p>
<p id="2-timothy-2-15"><span class="verse-num">2:15</span> <span class="verse-body">haec loquere et exhortare et argue cum omni imperio nemo te contemnat</span></p>
<h2 id="2-timothy-ch-3">Chapter 3</h2>
<p class="verses"><a href="#2-timothy-3-1">1</a> <a href="#2-timothy-3-2">2</a> <a href="#2-timothy-3-3">3</a> <a href="#2-timothy-3-4">4</a> <a href="#2-timothy-3-5">5</a> <a href="#2-timothy-3-6">6</a> <a href="#2-timothy-3-7">7</a> <a href="#2-timothy-3-8">8</a> <a href="#2-timothy-3-9">9</a> <a href="#2-timothy-3-10">10</a> <a href="#2-timothy-3-11">11</a> <a href="#2-timothy-3-12">12</a> <a href="#2-timothy-3-13">13</a> <a href="#2-timothy-3-14">14</a></p>
<p id="2-timothy-3-1"><span class="verse-num">3:1</span> <span class="verse-body">admone illos principibus et potestatibus subditos esse dicto oboedire ad omne opus bonum paratos esse</span></p>
<p id="2-timothy-3-2"><span class="verse-num">3:2</span> <span class="verse-body">neminem blasphemare non litigiosos esse modestos omnem ostendentes mansuetudinem ad omnes homines</span></p>
<p id="2-timothy-3-3"><span class="verse-num">3:3</span> <span class="verse-body">eramus enim et nos aliquando insipientes increduli errantes servientes desideriis et voluptatibus variis in malitia et invidia agentes odibiles odientes invicem</span></p>
<p id="2-timothy-3-4"><span class="verse-num">3:4</span> <span class="verse-body">cum autem benignitas et humanitas apparuit salvatoris nostri Dei</span></p>
<p id="2-timothy-3-5"><span class="verse-num">3:5</span> <span class="verse-body">non ex operibus iustitiae quae fecimus nos sed secundum suam misericordiam salvos nos fecit per lavacrum regenerationis et renovationis Spiritus Sancti</span></p>
<p id="2-timothy-3-6"><span class="verse-num">3:6</span> <span class="verse-body">quem effudit in nos abunde per Iesum Christum salvatorem nostrum</span></p>
<p id="2-timothy-3-7"><span class="verse-num">3:7</span> <span class="verse-body">ut iustificati gratia ipsius heredes simus secundum spem vitae aeternae</span></p>
<p id="2-timothy-3-8"><span class="verse-num">3:8</span> <span class="verse-body">fidelis sermo est et de his volo te confirmare ut curent bonis operibus praeesse qui credunt Deo haec sunt bona et utilia hominibus</span></p>
<p id="2-timothy-3-9"><span class="verse-num">3:9</span> <span class="verse-body">stultas autem quaestiones et genealogias et contentiones et pugnas legis devita sunt enim inutiles et vanae</span></p>
<p id="2-timothy-3-10"><span class="verse-num">3:10</span> <span class="verse-body">hereticum hominem post unam et secundam correptionem devita</span></p>
<p id="2-timothy-3-11"><span class="verse-num">3:11</span> <span class="verse-body">sciens quia subversus est qui eiusmodi est et delinquit proprio iudicio condemnatus</span></p>
<p id="2-timothy-3-12"><span class="verse-num">3:12</span> <span class="verse-body">cum misero ad te Arteman aut Tychicum festina ad me venire Nicopolim ibi enim statui hiemare</span></p>
<p id="2-timothy-3-13"><span class="verse-num">3:13</span> <span class="verse-body">Zenan legis peritum et Apollo sollicite praemitte ut nihil illis desit</span></p>
<p id="2-timothy-3-14"><span class="verse-num">3:14</span> <span class="verse-body">discant autem et nostri bonis operibus praeesse ad usus necessarios ut non sint infructuosi</span></p>
