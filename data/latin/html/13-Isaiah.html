<h1>Isaias</h1>
<p class="chapters"><a href="#isaiah-ch-9">9</a> <a href="#isaiah-ch-10">10</a> <a href="#isaiah-ch-1">1</a> <a href="#isaiah-ch-2">2</a></p>
<h2 id="isaiah-ch-9">Chapter 9</h2>
<p class="verses"><a href="#isaiah-9-1">1</a> <a href="#isaiah-9-2">2</a> <a href="#isaiah-9-3">3</a> <a href="#isaiah-9-4">4</a> <a href="#isaiah-9-5">5</a> <a href="#isaiah-9-6">6</a> <a href="#isaiah-9-7">7</a> <a href="#isaiah-9-8">8</a> <a href="#isaiah-9-9">9</a> <a href="#isaiah-9-10">10</a> <a href="#isaiah-9-11">11</a> <a href="#isaiah-9-12">12</a> <a href="#isaiah-9-13">13</a> <a href="#isaiah-9-14">14</a> <a href="#isaiah-9-15">15</a></p>
<p id="isaiah-9-1"><span class="verse-num">9:1</span> <span class="verse-body">postquam autem haec conpleta sunt accesserunt ad me principes dicentes non est separatus populus Israhel et sacerdotes et Levitae a populis terrarum et de abominationibus eorum Chananei videlicet et Hetthei et Ferezei et Iebusei et Ammanitarum et Moabitarum et Aegyptiorum et Amorreorum</span></p>
<p id="isaiah-9-2"><span class="verse-num">9:2</span> <span class="verse-body">tulerunt enim de filiabus eorum sibi et filiis suis et commiscuerunt semen sanctum cum populis terrarum manus etiam principum et magistratuum fuit in transgressione hac prima</span></p>
<p id="isaiah-9-3"><span class="verse-num">9:3</span> <span class="verse-body">cumque audissem sermonem istum scidi pallium meum et tunicam et evelli capillos capitis mei et barbae et sedi maerens</span></p>
<p id="isaiah-9-4"><span class="verse-num">9:4</span> <span class="verse-body">convenerunt autem ad me omnes qui timebant verbum Dei Israhel pro transgressione eorum qui de captivitate venerant et ego sedebam tristis usque ad sacrificium vespertinum</span></p>
<p id="isaiah-9-5"><span class="verse-num">9:5</span> <span class="verse-body">et in sacrificio vespertino surrexi de adflictione mea et scisso pallio et tunica curvavi genua mea et expandi manus meas ad Dominum Deum meum</span></p>
<p id="isaiah-9-6"><span class="verse-num">9:6</span> <span class="verse-body">et dixi Deus meus confundor et erubesco levare Deus meus faciem meam ad te quoniam iniquitates nostrae multiplicatae sunt super caput et delicta nostra creverunt usque in caelum</span></p>
<p id="isaiah-9-7"><span class="verse-num">9:7</span> <span class="verse-body">a diebus patrum nostrorum sed et nos ipsi peccavimus granditer usque ad diem hanc et in iniquitatibus nostris traditi sumus ipsi et reges nostri et sacerdotes nostri in manum regum terrarum in gladium in captivitatem in rapinam et in confusionem vultus sicut et die hac</span></p>
<p id="isaiah-9-8"><span class="verse-num">9:8</span> <span class="verse-body">et nunc quasi parum et ad momentum facta est deprecatio nostra apud Dominum Deum nostrum ut dimitterentur nobis reliquiae et daretur paxillus in loco sancto eius et inluminaret oculos nostros Deus noster et daret nobis vitam modicam in servitute nostra</span></p>
<p id="isaiah-9-9"><span class="verse-num">9:9</span> <span class="verse-body">quia servi sumus et in servitute nostra non dereliquit nos Deus noster et inclinavit super nos misericordiam coram rege Persarum ut daret nobis vitam et sublimaret domum Dei nostri et extrueret solitudines eius et daret nobis sepem in Iuda et in Hierusalem</span></p>
<p id="isaiah-9-10"><span class="verse-num">9:10</span> <span class="verse-body">et nunc quid dicemus Deus noster post haec quia dereliquimus mandata tua</span></p>
<p id="isaiah-9-11"><span class="verse-num">9:11</span> <span class="verse-body">quae praecepisti in manu servorum tuorum prophetarum dicens terram ad quam vos ingredimini ut possideatis eam terra inmunda est iuxta inmunditiam populorum ceterarumque terrarum abominationibus eorum qui repleverunt eam ab ore usque ad os in coinquinatione sua</span></p>
<p id="isaiah-9-12"><span class="verse-num">9:12</span> <span class="verse-body">nunc ergo filias vestras ne detis filiis eorum et filias eorum non accipiatis filiis vestris et non quaeratis pacem eorum et prosperitatem eorum usque in aeternum ut confortemini et comedatis quae bona sunt terrae et heredes habeatis filios vestros usque in saeculum</span></p>
<p id="isaiah-9-13"><span class="verse-num">9:13</span> <span class="verse-body">et post omnia quae venerunt super nos in operibus nostris pessimis et in delicto nostro magno quia tu Deus noster liberasti nos de iniquitate nostra et dedisti nobis salutem sicut est hodie</span></p>
<p id="isaiah-9-14"><span class="verse-num">9:14</span> <span class="verse-body">ut non converteremur et irrita faceremus mandata tua neque matrimonia iungeremus cum populis abominationum istarum numquid iratus es nobis usque ad consummationem ne dimitteres nobis reliquias et salutem</span></p>
<p id="isaiah-9-15"><span class="verse-num">9:15</span> <span class="verse-body">Domine Deus Israhel iustus tu quoniam derelicti sumus qui salvaremur sicut die hac ecce coram te sumus in delicto nostro non enim stari potest coram te super hoc __________________________________________________________________</span></p>
<h2 id="isaiah-ch-10">Chapter 10</h2>
<p class="verses"><a href="#isaiah-10-1">1</a> <a href="#isaiah-10-2">2</a> <a href="#isaiah-10-3">3</a> <a href="#isaiah-10-4">4</a> <a href="#isaiah-10-5">5</a> <a href="#isaiah-10-6">6</a> <a href="#isaiah-10-7">7</a> <a href="#isaiah-10-8">8</a> <a href="#isaiah-10-9">9</a> <a href="#isaiah-10-10">10</a> <a href="#isaiah-10-11">11</a> <a href="#isaiah-10-12">12</a> <a href="#isaiah-10-13">13</a> <a href="#isaiah-10-14">14</a> <a href="#isaiah-10-15">15</a> <a href="#isaiah-10-16">16</a> <a href="#isaiah-10-17">17</a> <a href="#isaiah-10-18">18</a> <a href="#isaiah-10-19">19</a> <a href="#isaiah-10-20">20</a> <a href="#isaiah-10-21">21</a> <a href="#isaiah-10-22">22</a> <a href="#isaiah-10-23">23</a> <a href="#isaiah-10-24">24</a> <a href="#isaiah-10-25">25</a> <a href="#isaiah-10-26">26</a> <a href="#isaiah-10-27">27</a> <a href="#isaiah-10-28">28</a> <a href="#isaiah-10-29">29</a> <a href="#isaiah-10-30">30</a> <a href="#isaiah-10-31">31</a> <a href="#isaiah-10-32">32</a> <a href="#isaiah-10-33">33</a> <a href="#isaiah-10-34">34</a> <a href="#isaiah-10-35">35</a> <a href="#isaiah-10-36">36</a> <a href="#isaiah-10-37">37</a> <a href="#isaiah-10-38">38</a> <a href="#isaiah-10-39">39</a> <a href="#isaiah-10-40">40</a> <a href="#isaiah-10-41">41</a> <a href="#isaiah-10-42">42</a> <a href="#isaiah-10-43">43</a></p>
<p id="isaiah-10-1"><span class="verse-num">10:1</span> <span class="verse-body">sic ergo orante Ezra et inplorante eo et flente et iacente ante templum Dei collectus est ad eum de Israhel coetus grandis nimis virorum et mulierum puerorumque et flevit populus multo fletu</span></p>
<p id="isaiah-10-2"><span class="verse-num">10:2</span> <span class="verse-body">et respondit Sechenia filius Iehihel de filiis Helam et dixit Ezrae nos praevaricati sumus in Deum nostrum et duximus uxores alienigenas de populis terrae et nunc si est paenitentia Israhel super hoc</span></p>
<p id="isaiah-10-3"><span class="verse-num">10:3</span> <span class="verse-body">percutiamus foedus cum Deo nostro ut proiciamus universas uxores et eos qui de his nati sunt iuxta voluntatem Domini et eorum qui timent praeceptum Dei nostri secundum legem fiat</span></p>
<p id="isaiah-10-4"><span class="verse-num">10:4</span> <span class="verse-body">surge tuum est decernere nosque erimus tecum confortare et fac</span></p>
<p id="isaiah-10-5"><span class="verse-num">10:5</span> <span class="verse-body">surrexit ergo Ezras et adiuravit principes sacerdotum Levitarum et omnem Israhel ut facerent secundum verbum hoc et iuraverunt</span></p>
<p id="isaiah-10-6"><span class="verse-num">10:6</span> <span class="verse-body">et surrexit Ezras ante domum Dei et abiit ad cubiculum Iohanan filii Eliasib et ingressus est illuc panem non comedit et aquam non bibit lugebat enim in transgressione eorum qui de captivitate venerant</span></p>
<p id="isaiah-10-7"><span class="verse-num">10:7</span> <span class="verse-body">et missa est vox in Iuda et in Hierusalem omnibus filiis transmigrationis ut congregarentur in Hierusalem</span></p>
<p id="isaiah-10-8"><span class="verse-num">10:8</span> <span class="verse-body">et omnis qui non venerit in tribus diebus iuxta consilium principum et seniorum auferetur universa substantia eius et ipse abicietur de coetu transmigrationis</span></p>
<p id="isaiah-10-9"><span class="verse-num">10:9</span> <span class="verse-body">convenerunt igitur omnes viri Iuda et Beniamin in Hierusalem tribus diebus ipse est mensis nonus vicesimo die mensis et sedit omnis populus in platea domus Dei trementes pro peccato et pluviis</span></p>
<p id="isaiah-10-10"><span class="verse-num">10:10</span> <span class="verse-body">et surrexit Ezras sacerdos et dixit ad eos vos transgressi estis et duxistis uxores alienigenas ut adderetis super delictum Israhel</span></p>
<p id="isaiah-10-11"><span class="verse-num">10:11</span> <span class="verse-body">et nunc date confessionem Domino Deo patrum vestrorum et facite placitum eius et separamini a populis terrae et ab uxoribus alienigenis</span></p>
<p id="isaiah-10-12"><span class="verse-num">10:12</span> <span class="verse-body">et respondit universa multitudo dixitque voce magna iuxta verbum tuum ad nos sic fiat</span></p>
<p id="isaiah-10-13"><span class="verse-num">10:13</span> <span class="verse-body">verumtamen quia populus multus est et tempus pluviae et non sustinemus stare foris et opus non est diei unius vel duorum vehementer quippe peccavimus in sermone isto</span></p>
<p id="isaiah-10-14"><span class="verse-num">10:14</span> <span class="verse-body">constituantur principes in universa multitudine et omnes in civitatibus nostris qui duxerunt uxores alienigenas veniant in temporibus statutis et cum his seniores per civitatem et civitatem et iudices eius donec avertatur ira Dei nostri a nobis super peccato hoc</span></p>
<p id="isaiah-10-15"><span class="verse-num">10:15</span> <span class="verse-body">igitur Ionathan filius Asahel et Iaazia filius Thecuae steterunt super hoc et Mesollam et Sebethai Levites adiuverunt eos</span></p>
<p id="isaiah-10-16"><span class="verse-num">10:16</span> <span class="verse-body">feceruntque sic filii transmigrationis et abierunt Ezras sacerdos et viri principes familiarum in domum patrum suorum et omnes per nomina sua et sederunt in die primo mensis decimi ut quaererent rem</span></p>
<p id="isaiah-10-17"><span class="verse-num">10:17</span> <span class="verse-body">et consummati sunt omnes viri qui duxerant uxores alienigenas usque ad diem primam mensis primi</span></p>
<p id="isaiah-10-18"><span class="verse-num">10:18</span> <span class="verse-body">et inventi sunt de filiis sacerdotum qui duxerant uxores alienigenas de filiis Iosue filii Iosedech et fratres eius Maasia et Eliezer et Iarib et Godolia</span></p>
<p id="isaiah-10-19"><span class="verse-num">10:19</span> <span class="verse-body">et dederunt manus suas ut eicerent uxores suas et pro delicto suo arietem de ovibus offerrent</span></p>
<p id="isaiah-10-20"><span class="verse-num">10:20</span> <span class="verse-body">et de filiis Emmer Anani et Zebedia</span></p>
<p id="isaiah-10-21"><span class="verse-num">10:21</span> <span class="verse-body">et de filiis Erim Masia et Helia et Semeia et Hiehihel et Ozias</span></p>
<p id="isaiah-10-22"><span class="verse-num">10:22</span> <span class="verse-body">et de filiis Phessur Helioenai Maasia Ismahel Nathanahel Iozabeth et Elasa</span></p>
<p id="isaiah-10-23"><span class="verse-num">10:23</span> <span class="verse-body">et de filiis Levitarum Iozabeth et Semei et Celaia ipse est Calita Phataia Iuda et Eliezer</span></p>
<p id="isaiah-10-24"><span class="verse-num">10:24</span> <span class="verse-body">et de cantoribus Eliasub et de ianitoribus Sellum et Telem et Uri</span></p>
<p id="isaiah-10-25"><span class="verse-num">10:25</span> <span class="verse-body">et ex Israhel de filiis Pharos Remia et Ezia et Melchia et Miamin et Eliezer et Melchia et Banea</span></p>
<p id="isaiah-10-26"><span class="verse-num">10:26</span> <span class="verse-body">et de filiis Helam Mathania Zaccharias et Hiehil et Abdi et Irimoth et Helia</span></p>
<p id="isaiah-10-27"><span class="verse-num">10:27</span> <span class="verse-body">et de filiis Zethua Helioenai Eliasib Mathania et Ierimuth et Zabeth et Aziza</span></p>
<p id="isaiah-10-28"><span class="verse-num">10:28</span> <span class="verse-body">et de filiis Bebai Iohanan Anania Zabbai Athalai</span></p>
<p id="isaiah-10-29"><span class="verse-num">10:29</span> <span class="verse-body">et de filiis Bani Mosollam et Melluch et Adaia Iasub et Saal et Ramoth</span></p>
<p id="isaiah-10-30"><span class="verse-num">10:30</span> <span class="verse-body">et de filiis Phaethmoab Edna et Chalal Banaias Maasias Mathanias Beselehel et Bennui et Manasse</span></p>
<p id="isaiah-10-31"><span class="verse-num">10:31</span> <span class="verse-body">et de filiis Erem Eliezer Iesue Melchias Semeias Symeon</span></p>
<p id="isaiah-10-32"><span class="verse-num">10:32</span> <span class="verse-body">Beniamin Maloch Samarias</span></p>
<p id="isaiah-10-33"><span class="verse-num">10:33</span> <span class="verse-body">de filiis Asom Matthanai Matthetha Zabed Elipheleth Iermai Manasse Semei</span></p>
<p id="isaiah-10-34"><span class="verse-num">10:34</span> <span class="verse-body">de filiis Bani Maaddi Amram et Huhel</span></p>
<p id="isaiah-10-35"><span class="verse-num">10:35</span> <span class="verse-body">Baneas et Badaias Cheiliau</span></p>
<p id="isaiah-10-36"><span class="verse-num">10:36</span> <span class="verse-body">Vannia Marimuth et Eliasib</span></p>
<p id="isaiah-10-37"><span class="verse-num">10:37</span> <span class="verse-body">Matthanias Mathanai et Iasi</span></p>
<p id="isaiah-10-38"><span class="verse-num">10:38</span> <span class="verse-body">et Bani et Bennui Semei</span></p>
<p id="isaiah-10-39"><span class="verse-num">10:39</span> <span class="verse-body">et Salmias et Nathan et Adaias</span></p>
<p id="isaiah-10-40"><span class="verse-num">10:40</span> <span class="verse-body">Mechnedabai Sisai Sarai</span></p>
<p id="isaiah-10-41"><span class="verse-num">10:41</span> <span class="verse-body">Ezrel et Selemau Semeria</span></p>
<p id="isaiah-10-42"><span class="verse-num">10:42</span> <span class="verse-body">Sellum Amaria Ioseph</span></p>
<p id="isaiah-10-43"><span class="verse-num">10:43</span> <span class="verse-body">de filiis Nebu Iaihel Matthathias Zabed Zabina Ieddu et Iohel Banaia __________________________________________________________________ Nehemiah __________________________________________________________________</span></p>
<h2 id="isaiah-ch-1">Chapter 1</h2>
<p class="verses"><a href="#isaiah-1-1">1</a> <a href="#isaiah-1-2">2</a> <a href="#isaiah-1-3">3</a> <a href="#isaiah-1-4">4</a> <a href="#isaiah-1-5">5</a> <a href="#isaiah-1-6">6</a> <a href="#isaiah-1-7">7</a> <a href="#isaiah-1-8">8</a> <a href="#isaiah-1-9">9</a> <a href="#isaiah-1-10">10</a> <a href="#isaiah-1-11">11</a></p>
<p id="isaiah-1-1"><span class="verse-num">1:1</span> <span class="verse-body">verba Neemiae filii Echliae et factum est in mense casleu anno vicesimo et ego eram in Susis castro</span></p>
<p id="isaiah-1-2"><span class="verse-num">1:2</span> <span class="verse-body">et venit Anani unus de fratribus meis ipse et viri ex Iuda et interrogavi eos de Iudaeis qui remanserant et supererant de captivitate et de Hierusalem</span></p>
<p id="isaiah-1-3"><span class="verse-num">1:3</span> <span class="verse-body">et dixerunt mihi qui remanserunt et derelicti sunt de captivitate ibi in provincia in adflictione magna sunt et in obprobrio et murus Hierusalem dissipatus est et portae eius conbustae sunt igni</span></p>
<p id="isaiah-1-4"><span class="verse-num">1:4</span> <span class="verse-body">cumque audissem verba huiuscemodi sedi et flevi et luxi diebus et ieiunabam et orabam ante faciem Dei caeli</span></p>
<p id="isaiah-1-5"><span class="verse-num">1:5</span> <span class="verse-body">et dixi quaeso Domine Deus caeli fortis magne atque terribilis qui custodis pactum et misericordiam cum his qui te diligunt et custodiunt mandata tua</span></p>
<p id="isaiah-1-6"><span class="verse-num">1:6</span> <span class="verse-body">fiat auris tua auscultans et oculi tui aperti ut audias orationem servi tui quam ego oro coram te hodie nocte et die pro filiis Israhel servis tuis et confiteor pro peccatis filiorum Israhel quibus peccaverunt tibi et ego et domus patris mei peccavimus</span></p>
<p id="isaiah-1-7"><span class="verse-num">1:7</span> <span class="verse-body">vanitate seducti sumus et non custodivimus mandatum et caerimonias et iudicia quae praecepisti Mosi servo tuo</span></p>
<p id="isaiah-1-8"><span class="verse-num">1:8</span> <span class="verse-body">memento verbi quod mandasti Mosi famulo tuo dicens cum transgressi fueritis ego dispergam vos in populos</span></p>
<p id="isaiah-1-9"><span class="verse-num">1:9</span> <span class="verse-body">et si revertamini ad me et custodiatis mandata mea et faciatis ea etiam si abducti fueritis ad extrema caeli inde congregabo vos et inducam in locum quem elegi ut habitaret nomen meum ibi</span></p>
<p id="isaiah-1-10"><span class="verse-num">1:10</span> <span class="verse-body">et ipsi servi tui et populus tuus quos redemisti in fortitudine tua magna et in manu tua valida</span></p>
<p id="isaiah-1-11"><span class="verse-num">1:11</span> <span class="verse-body">obsecro Domine sit auris tua adtendens ad orationem servi tui et ad orationem servorum tuorum qui volunt timere nomen tuum et dirige servum tuum hodie et da ei misericordiam ante virum hunc ego enim eram pincerna regis __________________________________________________________________</span></p>
<h2 id="isaiah-ch-2">Chapter 2</h2>
<p class="verses"><a href="#isaiah-2-1">1</a> <a href="#isaiah-2-2">2</a> <a href="#isaiah-2-3">3</a> <a href="#isaiah-2-4">4</a> <a href="#isaiah-2-5">5</a> <a href="#isaiah-2-6">6</a> <a href="#isaiah-2-7">7</a> <a href="#isaiah-2-8">8</a> <a href="#isaiah-2-9">9</a></p>
<p id="isaiah-2-1"><span class="verse-num">2:1</span> <span class="verse-body">factum est autem in mense nisan anno vicesimo Artarxersis regis et vinum erat ante eum et levavi vinum et dedi regi et non eram quasi languidus ante faciem eius</span></p>
<p id="isaiah-2-2"><span class="verse-num">2:2</span> <span class="verse-body">dixitque mihi rex quare vultus tuus tristis cum te aegrotum non videam non est hoc frustra sed malum nescio quid in corde tuo est et timui valde ac nimis</span></p>
<p id="isaiah-2-3"><span class="verse-num">2:3</span> <span class="verse-body">et dixi regi rex in aeternum vive quare non maereat vultus meus quia civitas domus sepulchrorum patris mei deserta est et portae eius conbustae sunt igni</span></p>
<p id="isaiah-2-4"><span class="verse-num">2:4</span> <span class="verse-body">et ait mihi rex pro qua re postulas et oravi Deum caeli</span></p>
<p id="isaiah-2-5"><span class="verse-num">2:5</span> <span class="verse-body">et dixi ad regem si videtur regi bonum et si placet servus tuus ante faciem tuam ut mittas me in Iudaeam ad civitatem sepulchri patris mei et aedificabo eam</span></p>
<p id="isaiah-2-6"><span class="verse-num">2:6</span> <span class="verse-body">dixitque mihi rex et regina quae sedebat iuxta eum usque ad quod tempus erit iter tuum et quando reverteris et placuit ante vultum regis et misit me et constitui ei tempus</span></p>
<p id="isaiah-2-7"><span class="verse-num">2:7</span> <span class="verse-body">et dixi regi si regi videtur bonum epistulas det mihi ad duces regionis trans Flumen ut transducant me donec veniam in Iudaeam</span></p>
<p id="isaiah-2-8"><span class="verse-num">2:8</span> <span class="verse-body">et epistulam ad Asaph custodem saltus regis ut det mihi ligna et tegere possim portas turris domus et muri civitatis et domum quam ingressus fuero et dedit mihi rex iuxta manum Dei mei bonam mecum</span></p>
<p id="isaiah-2-9"><span class="verse-num">2:9</span> <span class="verse-body">et veni ad duces regionis trans Flumen dedique eis epistulas regis miserat autem mecum rex principes militum et equites</span></p>
