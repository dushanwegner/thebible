<h1>2 John</h1>
<p class="chapters"><a href="#2-john-ch-1">1</a></p>
<h2 id="2-john-ch-1">Chapter 1</h2>
<p class="verses"><a href="#2-john-1-1">1</a> <a href="#2-john-1-2">2</a> <a href="#2-john-1-3">3</a> <a href="#2-john-1-4">4</a> <a href="#2-john-1-5">5</a> <a href="#2-john-1-6">6</a> <a href="#2-john-1-7">7</a> <a href="#2-john-1-8">8</a> <a href="#2-john-1-9">9</a> <a href="#2-john-1-10">10</a> <a href="#2-john-1-11">11</a> <a href="#2-john-1-12">12</a></p>
<p id="2-john-1-1"><span class="verse-num">1:1</span> <span class="verse-body">senior electae dominae et natis eius quos ego diligo in veritate et non ego solus sed et omnes qui cognoverunt veritatem</span></p>
<p id="2-john-1-2"><span class="verse-num">1:2</span> <span class="verse-body">propter veritatem quae permanet in nobis et nobiscum erit in aeternum</span></p>
<p id="2-john-1-3"><span class="verse-num">1:3</span> <span class="verse-body">sit nobiscum gratia misericordia pax a Deo Patre et a Christo Iesu Filio Patris in veritate et caritate</span></p>
<p id="2-john-1-4"><span class="verse-num">1:4</span> <span class="verse-body">gavisus sum valde quoniam inveni de filiis tuis ambulantes in veritate sicut mandatum accepimus a Patre</span></p>
<p id="2-john-1-5"><span class="verse-num">1:5</span> <span class="verse-body">et nunc rogo te domina non tamquam mandatum novum scribens tibi sed quod habuimus ab initio ut diligamus alterutrum</span></p>
<p id="2-john-1-6"><span class="verse-num">1:6</span> <span class="verse-body">et haec est caritas ut ambulemus secundum mandata eius hoc mandatum est ut quemadmodum audistis ab initio in eo ambuletis</span></p>
<p id="2-john-1-7"><span class="verse-num">1:7</span> <span class="verse-body">quoniam multi seductores exierunt in mundum qui non confitentur Iesum Christum venientem in carne hic est seductor et antichristus</span></p>
<p id="2-john-1-8"><span class="verse-num">1:8</span> <span class="verse-body">videte vosmet ipsos ne perdatis quae operati estis sed ut mercedem plenam accipiatis</span></p>
<p id="2-john-1-9"><span class="verse-num">1:9</span> <span class="verse-body">omnis qui praecedit et non manet in doctrina Christi Deum non habet qui permanet in doctrina hic et Filium et Patrem habet</span></p>
<p id="2-john-1-10"><span class="verse-num">1:10</span> <span class="verse-body">si quis venit ad vos et hanc doctrinam non adfert nolite recipere eum in domum nec have ei dixeritis</span></p>
<p id="2-john-1-11"><span class="verse-num">1:11</span> <span class="verse-body">qui enim dicit illi have communicat operibus illius malignis</span></p>
<p id="2-john-1-12"><span class="verse-num">1:12</span> <span class="verse-body">plura habens vobis scribere nolui per cartam et atramentum spero enim me futurum apud vos et os ad os loqui ut gaudium vestrum plenum sit __________________________________________________________________</span></p>
