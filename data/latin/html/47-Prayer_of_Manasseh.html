<h1>Prayer of Manasseh</h1>
<p class="chapters"><a href="#prayer-of-manasseh-ch-1">1</a></p>
<h2 id="prayer-of-manasseh-ch-1">Chapter 1</h2>
<p class="verses"><a href="#prayer-of-manasseh-1-1">1</a> <a href="#prayer-of-manasseh-1-2">2</a> <a href="#prayer-of-manasseh-1-3">3</a> <a href="#prayer-of-manasseh-1-4">4</a> <a href="#prayer-of-manasseh-1-5">5</a> <a href="#prayer-of-manasseh-1-6">6</a> <a href="#prayer-of-manasseh-1-7">7</a> <a href="#prayer-of-manasseh-1-8">8</a> <a href="#prayer-of-manasseh-1-9">9</a> <a href="#prayer-of-manasseh-1-10">10</a> <a href="#prayer-of-manasseh-1-11">11</a> <a href="#prayer-of-manasseh-1-12">12</a> <a href="#prayer-of-manasseh-1-13">13</a> <a href="#prayer-of-manasseh-1-14">14</a></p>
<p id="prayer-of-manasseh-1-1"><span class="verse-num">1:1</span> <span class="verse-body">Domine Deus omnipotens patrum nostrorum, Abraham, Isaac et Iacob et semini eorum iusto,</span></p>
<p id="prayer-of-manasseh-1-2"><span class="verse-num">1:2</span> <span class="verse-body">qui fecisti caelum et terram cum omni ornatu eorum,</span></p>
<p id="prayer-of-manasseh-1-3"><span class="verse-num">1:3</span> <span class="verse-body">qui signasti mare verbo praecepti tui, qui conclusisti abyssum et signasti terribili et laudabili nomini tuo,</span></p>
<p id="prayer-of-manasseh-1-4"><span class="verse-num">1:4</span> <span class="verse-body">quod omnes pavent et tremunt a vultu virtutis tuae.</span></p>
<p id="prayer-of-manasseh-1-5"><span class="verse-num">1:5</span> <span class="verse-body">et insustentabilis ira super peccatores comminationis tuae,</span></p>
<p id="prayer-of-manasseh-1-6"><span class="verse-num">1:6</span> <span class="verse-body">inmensa vero et investigabilis misericordia promissionis tuae,</span></p>
<p id="prayer-of-manasseh-1-7"><span class="verse-num">1:7</span> <span class="verse-body">quoniam tu es Dominus altissimus super omnem terram, longanimis et multum misericors et paenitens super malitias hominum. tu autem Domine, secundum bonitatem tuam promisisti paenitentiam remissionis peccatorum,</span></p>
<p id="prayer-of-manasseh-1-8"><span class="verse-num">1:8</span> <span class="verse-body">et tu Deus iustorum, non posuisti paenitentiam iustis Abraham, Isaac et Iacob, his qui tibi non peccaverunt.</span></p>
<p id="prayer-of-manasseh-1-9"><span class="verse-num">1:9</span> <span class="verse-body">quoniam peccavi super numerum harenae maris, multiplicatae sunt iniquitates meae.</span></p>
<p id="prayer-of-manasseh-1-10"><span class="verse-num">1:10</span> <span class="verse-body">incurvatus sum multo vinculo ferri et non est respiratio mihi, quia excitavi iracundiam tuam et malum coram te feci, statuens abominationes et multiplicans offensiones.</span></p>
<p id="prayer-of-manasseh-1-11"><span class="verse-num">1:11</span> <span class="verse-body">et nunc flecto genua cordis mei, precans ad te bonitatem, Domine.</span></p>
<p id="prayer-of-manasseh-1-12"><span class="verse-num">1:12</span> <span class="verse-body">peccavi Domine, peccavi et iniquitatem meam agnosco.</span></p>
<p id="prayer-of-manasseh-1-13"><span class="verse-num">1:13</span> <span class="verse-body">peto rogans te Domine remitte mihi, remitte mihi, ne simul perdas me cum iniquitatibus meis neque in aeternum reserves mala mihi,</span></p>
<p id="prayer-of-manasseh-1-14"><span class="verse-num">1:14</span> <span class="verse-body">quia indignum salvabis me secundum magnam misericordiam tuam. __________________________________________________________________</span></p>
