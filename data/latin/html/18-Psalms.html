<h1>Psalmi</h1>
<p class="chapters"><a href="#psalms-ch-48">48</a> <a href="#psalms-ch-49">49</a> <a href="#psalms-ch-50">50</a> <a href="#psalms-ch-51">51</a> <a href="#psalms-ch-52">52</a> <a href="#psalms-ch-53">53</a> <a href="#psalms-ch-54">54</a> <a href="#psalms-ch-55">55</a> <a href="#psalms-ch-56">56</a> <a href="#psalms-ch-57">57</a> <a href="#psalms-ch-58">58</a> <a href="#psalms-ch-59">59</a> <a href="#psalms-ch-60">60</a> <a href="#psalms-ch-61">61</a> <a href="#psalms-ch-62">62</a> <a href="#psalms-ch-63">63</a> <a href="#psalms-ch-64">64</a> <a href="#psalms-ch-65">65</a> <a href="#psalms-ch-66">66</a> <a href="#psalms-ch-67">67</a> <a href="#psalms-ch-68">68</a> <a href="#psalms-ch-69">69</a> <a href="#psalms-ch-70">70</a> <a href="#psalms-ch-71">71</a> <a href="#psalms-ch-72">72</a> <a href="#psalms-ch-73">73</a> <a href="#psalms-ch-74">74</a> <a href="#psalms-ch-75">75</a> <a href="#psalms-ch-76">76</a> <a href="#psalms-ch-77">77</a> <a href="#psalms-ch-78">78</a> <a href="#psalms-ch-79">79</a> <a href="#psalms-ch-80">80</a> <a href="#psalms-ch-81">81</a> <a href="#psalms-ch-82">82</a> <a href="#psalms-ch-83">83</a> <a href="#psalms-ch-84">84</a> <a href="#psalms-ch-85">85</a> <a href="#psalms-ch-86">86</a> <a href="#psalms-ch-87">87</a> <a href="#psalms-ch-88">88</a> <a href="#psalms-ch-89">89</a> <a href="#psalms-ch-90">90</a> <a href="#psalms-ch-91">91</a> <a href="#psalms-ch-92">92</a> <a href="#psalms-ch-93">93</a> <a href="#psalms-ch-94">94</a> <a href="#psalms-ch-95">95</a> <a href="#psalms-ch-96">96</a> <a href="#psalms-ch-97">97</a> <a href="#psalms-ch-98">98</a> <a href="#psalms-ch-99">99</a> <a href="#psalms-ch-100">100</a> <a href="#psalms-ch-101">101</a> <a href="#psalms-ch-102">102</a> <a href="#psalms-ch-103">103</a> <a href="#psalms-ch-104">104</a> <a href="#psalms-ch-105">105</a> <a href="#psalms-ch-106">106</a> <a href="#psalms-ch-107">107</a> <a href="#psalms-ch-108">108</a> <a href="#psalms-ch-109">109</a> <a href="#psalms-ch-110">110</a> <a href="#psalms-ch-111">111</a> <a href="#psalms-ch-112">112</a> <a href="#psalms-ch-113">113</a> <a href="#psalms-ch-114">114</a> <a href="#psalms-ch-115">115</a> <a href="#psalms-ch-116">116</a> <a href="#psalms-ch-117">117</a> <a href="#psalms-ch-118">118</a> <a href="#psalms-ch-119">119</a> <a href="#psalms-ch-120">120</a> <a href="#psalms-ch-121">121</a> <a href="#psalms-ch-122">122</a> <a href="#psalms-ch-123">123</a> <a href="#psalms-ch-124">124</a> <a href="#psalms-ch-125">125</a> <a href="#psalms-ch-126">126</a> <a href="#psalms-ch-127">127</a> <a href="#psalms-ch-128">128</a> <a href="#psalms-ch-129">129</a> <a href="#psalms-ch-130">130</a> <a href="#psalms-ch-131">131</a> <a href="#psalms-ch-132">132</a> <a href="#psalms-ch-133">133</a> <a href="#psalms-ch-134">134</a> <a href="#psalms-ch-135">135</a> <a href="#psalms-ch-136">136</a> <a href="#psalms-ch-137">137</a> <a href="#psalms-ch-138">138</a> <a href="#psalms-ch-139">139</a> <a href="#psalms-ch-140">140</a> <a href="#psalms-ch-141">141</a> <a href="#psalms-ch-142">142</a> <a href="#psalms-ch-143">143</a> <a href="#psalms-ch-144">144</a> <a href="#psalms-ch-145">145</a> <a href="#psalms-ch-146">146</a> <a href="#psalms-ch-147">147</a> <a href="#psalms-ch-148">148</a> <a href="#psalms-ch-149">149</a> <a href="#psalms-ch-150">150</a> <a href="#psalms-ch-1">1</a> <a href="#psalms-ch-2">2</a> <a href="#psalms-ch-3">3</a> <a href="#psalms-ch-4">4</a> <a href="#psalms-ch-5">5</a> <a href="#psalms-ch-6">6</a> <a href="#psalms-ch-7">7</a> <a href="#psalms-ch-8">8</a> <a href="#psalms-ch-9">9</a> <a href="#psalms-ch-10">10</a> <a href="#psalms-ch-11">11</a> <a href="#psalms-ch-12">12</a> <a href="#psalms-ch-13">13</a> <a href="#psalms-ch-14">14</a> <a href="#psalms-ch-15">15</a> <a href="#psalms-ch-16">16</a> <a href="#psalms-ch-17">17</a> <a href="#psalms-ch-18">18</a> <a href="#psalms-ch-19">19</a> <a href="#psalms-ch-20">20</a> <a href="#psalms-ch-21">21</a> <a href="#psalms-ch-22">22</a> <a href="#psalms-ch-23">23</a> <a href="#psalms-ch-24">24</a> <a href="#psalms-ch-25">25</a> <a href="#psalms-ch-26">26</a> <a href="#psalms-ch-27">27</a> <a href="#psalms-ch-28">28</a> <a href="#psalms-ch-29">29</a> <a href="#psalms-ch-30">30</a> <a href="#psalms-ch-31">31</a> <a href="#psalms-ch-32">32</a> <a href="#psalms-ch-33">33</a> <a href="#psalms-ch-34">34</a> <a href="#psalms-ch-35">35</a> <a href="#psalms-ch-36">36</a> <a href="#psalms-ch-37">37</a> <a href="#psalms-ch-38">38</a> <a href="#psalms-ch-39">39</a> <a href="#psalms-ch-40">40</a> <a href="#psalms-ch-41">41</a> <a href="#psalms-ch-42">42</a> <a href="#psalms-ch-43">43</a> <a href="#psalms-ch-44">44</a> <a href="#psalms-ch-45">45</a> <a href="#psalms-ch-46">46</a> <a href="#psalms-ch-47">47</a> <a href="#psalms-ch-48">48</a> <a href="#psalms-ch-49">49</a> <a href="#psalms-ch-50">50</a> <a href="#psalms-ch-51">51</a> <a href="#psalms-ch-52">52</a> <a href="#psalms-ch-53">53</a> <a href="#psalms-ch-54">54</a> <a href="#psalms-ch-55">55</a> <a href="#psalms-ch-56">56</a> <a href="#psalms-ch-57">57</a> <a href="#psalms-ch-58">58</a> <a href="#psalms-ch-59">59</a> <a href="#psalms-ch-60">60</a> <a href="#psalms-ch-61">61</a> <a href="#psalms-ch-62">62</a> <a href="#psalms-ch-63">63</a> <a href="#psalms-ch-64">64</a> <a href="#psalms-ch-65">65</a> <a href="#psalms-ch-66">66</a> <a href="#psalms-ch-67">67</a> <a href="#psalms-ch-68">68</a> <a href="#psalms-ch-69">69</a> <a href="#psalms-ch-70">70</a> <a href="#psalms-ch-71">71</a> <a href="#psalms-ch-72">72</a> <a href="#psalms-ch-73">73</a> <a href="#psalms-ch-74">74</a> <a href="#psalms-ch-75">75</a> <a href="#psalms-ch-76">76</a> <a href="#psalms-ch-77">77</a> <a href="#psalms-ch-78">78</a> <a href="#psalms-ch-79">79</a> <a href="#psalms-ch-80">80</a> <a href="#psalms-ch-81">81</a> <a href="#psalms-ch-82">82</a> <a href="#psalms-ch-83">83</a> <a href="#psalms-ch-84">84</a> <a href="#psalms-ch-85">85</a> <a href="#psalms-ch-86">86</a> <a href="#psalms-ch-87">87</a> <a href="#psalms-ch-88">88</a> <a href="#psalms-ch-89">89</a> <a href="#psalms-ch-90">90</a> <a href="#psalms-ch-91">91</a> <a href="#psalms-ch-92">92</a> <a href="#psalms-ch-93">93</a> <a href="#psalms-ch-94">94</a> <a href="#psalms-ch-95">95</a> <a href="#psalms-ch-96">96</a> <a href="#psalms-ch-97">97</a> <a href="#psalms-ch-98">98</a> <a href="#psalms-ch-99">99</a> <a href="#psalms-ch-100">100</a> <a href="#psalms-ch-101">101</a> <a href="#psalms-ch-102">102</a> <a href="#psalms-ch-103">103</a> <a href="#psalms-ch-104">104</a> <a href="#psalms-ch-105">105</a> <a href="#psalms-ch-106">106</a> <a href="#psalms-ch-107">107</a> <a href="#psalms-ch-108">108</a> <a href="#psalms-ch-109">109</a> <a href="#psalms-ch-110">110</a> <a href="#psalms-ch-111">111</a> <a href="#psalms-ch-112">112</a> <a href="#psalms-ch-113">113</a> <a href="#psalms-ch-114">114</a> <a href="#psalms-ch-115">115</a> <a href="#psalms-ch-116">116</a> <a href="#psalms-ch-117">117</a> <a href="#psalms-ch-118">118</a> <a href="#psalms-ch-119">119</a> <a href="#psalms-ch-120">120</a> <a href="#psalms-ch-121">121</a> <a href="#psalms-ch-122">122</a> <a href="#psalms-ch-123">123</a> <a href="#psalms-ch-124">124</a> <a href="#psalms-ch-125">125</a> <a href="#psalms-ch-126">126</a> <a href="#psalms-ch-127">127</a> <a href="#psalms-ch-128">128</a> <a href="#psalms-ch-129">129</a> <a href="#psalms-ch-130">130</a> <a href="#psalms-ch-131">131</a> <a href="#psalms-ch-132">132</a> <a href="#psalms-ch-133">133</a> <a href="#psalms-ch-134">134</a> <a href="#psalms-ch-135">135</a> <a href="#psalms-ch-136">136</a> <a href="#psalms-ch-137">137</a> <a href="#psalms-ch-138">138</a> <a href="#psalms-ch-139">139</a> <a href="#psalms-ch-140">140</a> <a href="#psalms-ch-141">141</a> <a href="#psalms-ch-142">142</a> <a href="#psalms-ch-143">143</a> <a href="#psalms-ch-144">144</a> <a href="#psalms-ch-145">145</a> <a href="#psalms-ch-146">146</a> <a href="#psalms-ch-147">147</a> <a href="#psalms-ch-148">148</a> <a href="#psalms-ch-149">149</a> <a href="#psalms-ch-150">150</a> <a href="#psalms-ch-1">1</a> <a href="#psalms-ch-2">2</a> <a href="#psalms-ch-3">3</a> <a href="#psalms-ch-4">4</a> <a href="#psalms-ch-5">5</a> <a href="#psalms-ch-6">6</a> <a href="#psalms-ch-7">7</a> <a href="#psalms-ch-8">8</a> <a href="#psalms-ch-9">9</a> <a href="#psalms-ch-10">10</a> <a href="#psalms-ch-11">11</a> <a href="#psalms-ch-12">12</a> <a href="#psalms-ch-13">13</a> <a href="#psalms-ch-14">14</a> <a href="#psalms-ch-15">15</a> <a href="#psalms-ch-16">16</a> <a href="#psalms-ch-17">17</a> <a href="#psalms-ch-18">18</a> <a href="#psalms-ch-19">19</a> <a href="#psalms-ch-20">20</a> <a href="#psalms-ch-21">21</a> <a href="#psalms-ch-22">22</a> <a href="#psalms-ch-23">23</a> <a href="#psalms-ch-24">24</a> <a href="#psalms-ch-25">25</a> <a href="#psalms-ch-26">26</a> <a href="#psalms-ch-27">27</a> <a href="#psalms-ch-28">28</a> <a href="#psalms-ch-29">29</a> <a href="#psalms-ch-30">30</a> <a href="#psalms-ch-31">31</a></p>
<h2 id="psalms-ch-48">Chapter 48</h2>
<p class="verses"><a href="#psalms-48-1">1</a> <a href="#psalms-48-2">2</a> <a href="#psalms-48-3">3</a> <a href="#psalms-48-4">4</a> <a href="#psalms-48-5">5</a> <a href="#psalms-48-6">6</a> <a href="#psalms-48-7">7</a> <a href="#psalms-48-8">8</a> <a href="#psalms-48-9">9</a> <a href="#psalms-48-10">10</a> <a href="#psalms-48-11">11</a> <a href="#psalms-48-12">12</a> <a href="#psalms-48-13">13</a> <a href="#psalms-48-14">14</a> <a href="#psalms-48-15">15</a> <a href="#psalms-48-16">16</a> <a href="#psalms-48-17">17</a> <a href="#psalms-48-18">18</a> <a href="#psalms-48-19">19</a> <a href="#psalms-48-20">20</a> <a href="#psalms-48-21">21</a></p>
<p id="psalms-48-1"><span class="verse-num">48:1</span> <span class="verse-body">in finem filiis Core psalmus</span></p>
<p id="psalms-48-2"><span class="verse-num">48:2</span> <span class="verse-body">audite haec omnes gentes auribus percipite omnes qui habitatis orbem</span></p>
<p id="psalms-48-3"><span class="verse-num">48:3</span> <span class="verse-body">quique terriginae et filii hominum in unum dives et pauper</span></p>
<p id="psalms-48-4"><span class="verse-num">48:4</span> <span class="verse-body">os meum loquetur sapientiam et meditatio cordis mei prudentiam</span></p>
<p id="psalms-48-5"><span class="verse-num">48:5</span> <span class="verse-body">inclinabo in parabolam aurem meam aperiam in psalterio propositionem meam</span></p>
<p id="psalms-48-6"><span class="verse-num">48:6</span> <span class="verse-body">cur timebo in die malo iniquitas calcanei mei circumdabit me</span></p>
<p id="psalms-48-7"><span class="verse-num">48:7</span> <span class="verse-body">qui confidunt in virtute sua et in multitudine divitiarum suarum gloriantur</span></p>
<p id="psalms-48-8"><span class="verse-num">48:8</span> <span class="verse-body">frater non redimit redimet homo non dabit Deo placationem suam</span></p>
<p id="psalms-48-9"><span class="verse-num">48:9</span> <span class="verse-body">et pretium redemptionis animae suae et laboravit in aeternum</span></p>
<p id="psalms-48-10"><span class="verse-num">48:10</span> <span class="verse-body">et vivet * adhuc; in finem</span></p>
<p id="psalms-48-11"><span class="verse-num">48:11</span> <span class="verse-body">non videbit interitum cum viderit sapientes morientes simul insipiens et stultus peribunt et relinquent alienis divitias suas</span></p>
<p id="psalms-48-12"><span class="verse-num">48:12</span> <span class="verse-body">%et; sepulchra eorum domus illorum in aeternum tabernacula eorum in progeniem et progeniem vocaverunt nomina sua in terris suis</span></p>
<p id="psalms-48-13"><span class="verse-num">48:13</span> <span class="verse-body">et homo cum in honore esset non intellexit conparatus est iumentis insipientibus et similis factus est illis</span></p>
<p id="psalms-48-14"><span class="verse-num">48:14</span> <span class="verse-body">haec via illorum scandalum ipsis et postea in ore suo conplacebunt diapsalma</span></p>
<p id="psalms-48-15"><span class="verse-num">48:15</span> <span class="verse-body">sicut oves in inferno positi sunt mors depascet eos et dominabuntur eorum iusti in matutino et auxilium eorum veterescet in inferno a gloria eorum</span></p>
<p id="psalms-48-16"><span class="verse-num">48:16</span> <span class="verse-body">verumtamen Deus redimet animam meam de manu inferi cum acceperit me diapsalma</span></p>
<p id="psalms-48-17"><span class="verse-num">48:17</span> <span class="verse-body">ne timueris cum dives factus fuerit homo et cum multiplicata fuerit gloria domus eius</span></p>
<p id="psalms-48-18"><span class="verse-num">48:18</span> <span class="verse-body">quoniam cum interierit non sumet omnia neque descendet cum eo *pone; gloria eius</span></p>
<p id="psalms-48-19"><span class="verse-num">48:19</span> <span class="verse-body">quia anima eius in vita ipsius benedicetur confitebitur tibi cum benefeceris ei</span></p>
<p id="psalms-48-20"><span class="verse-num">48:20</span> <span class="verse-body">introibit usque in progenies patrum suorum usque in aeternum non videbit lumen</span></p>
<p id="psalms-48-21"><span class="verse-num">48:21</span> <span class="verse-body">homo in honore cum esset non intellexit conparatus est iumentis %insipientibus; et similis factus est illis __________________________________________________________________</span></p>
<h2 id="psalms-ch-49">Chapter 49</h2>
<p class="verses"><a href="#psalms-49-1">1</a> <a href="#psalms-49-2">2</a> <a href="#psalms-49-3">3</a> <a href="#psalms-49-4">4</a> <a href="#psalms-49-5">5</a> <a href="#psalms-49-6">6</a> <a href="#psalms-49-7">7</a> <a href="#psalms-49-8">8</a> <a href="#psalms-49-9">9</a> <a href="#psalms-49-10">10</a> <a href="#psalms-49-11">11</a> <a href="#psalms-49-12">12</a> <a href="#psalms-49-13">13</a> <a href="#psalms-49-14">14</a> <a href="#psalms-49-15">15</a> <a href="#psalms-49-16">16</a> <a href="#psalms-49-17">17</a> <a href="#psalms-49-18">18</a> <a href="#psalms-49-19">19</a> <a href="#psalms-49-20">20</a> <a href="#psalms-49-21">21</a> <a href="#psalms-49-22">22</a> <a href="#psalms-49-23">23</a></p>
<p id="psalms-49-1"><span class="verse-num">49:1</span> <span class="verse-body">psalmus Asaph Deus deorum Dominus locutus est et vocavit terram a solis ortu usque ad occasum</span></p>
<p id="psalms-49-2"><span class="verse-num">49:2</span> <span class="verse-body">ex Sion species decoris eius</span></p>
<p id="psalms-49-3"><span class="verse-num">49:3</span> <span class="verse-body">Deus manifeste veniet Deus noster et non silebit ignis in conspectu eius exardescet et in circuitu eius tempestas valida</span></p>
<p id="psalms-49-4"><span class="verse-num">49:4</span> <span class="verse-body">advocabit caelum desursum et terram discernere populum suum</span></p>
<p id="psalms-49-5"><span class="verse-num">49:5</span> <span class="verse-body">congregate illi sanctos eius qui ordinant testamentum eius super sacrificia</span></p>
<p id="psalms-49-6"><span class="verse-num">49:6</span> <span class="verse-body">et adnuntiabunt caeli iustitiam eius quoniam Deus iudex est diapsalma</span></p>
<p id="psalms-49-7"><span class="verse-num">49:7</span> <span class="verse-body">audi populus meus et loquar tibi Israhel et testificabor tibi Deus Deus tuus ego sum</span></p>
<p id="psalms-49-8"><span class="verse-num">49:8</span> <span class="verse-body">non in sacrificiis tuis arguam te holocausta autem tua in conspectu meo sunt semper</span></p>
<p id="psalms-49-9"><span class="verse-num">49:9</span> <span class="verse-body">non accipiam de domo tua vitulos neque de gregibus tuis hircos</span></p>
<p id="psalms-49-10"><span class="verse-num">49:10</span> <span class="verse-body">quoniam meae sunt omnes ferae silvarum iumenta in montibus et boves</span></p>
<p id="psalms-49-11"><span class="verse-num">49:11</span> <span class="verse-body">cognovi omnia volatilia caeli et pulchritudo agri mecum est</span></p>
<p id="psalms-49-12"><span class="verse-num">49:12</span> <span class="verse-body">si esuriero non dicam tibi meus est enim orbis terrae et plenitudo eius</span></p>
<p id="psalms-49-13"><span class="verse-num">49:13</span> <span class="verse-body">numquid manducabo carnes taurorum aut sanguinem hircorum potabo</span></p>
<p id="psalms-49-14"><span class="verse-num">49:14</span> <span class="verse-body">immola Deo sacrificium laudis et redde Altissimo vota tua</span></p>
<p id="psalms-49-15"><span class="verse-num">49:15</span> <span class="verse-body">et invoca me in die tribulationis et eruam te et honorificabis me diapsalma</span></p>
<p id="psalms-49-16"><span class="verse-num">49:16</span> <span class="verse-body">peccatori autem dixit Deus quare tu enarras iustitias meas et adsumis testamentum meum per os tuum</span></p>
<p id="psalms-49-17"><span class="verse-num">49:17</span> <span class="verse-body">tu vero odisti disciplinam et proiecisti sermones meos retrorsum</span></p>
<p id="psalms-49-18"><span class="verse-num">49:18</span> <span class="verse-body">si videbas furem currebas cum eo et cum adulteris portionem tuam ponebas</span></p>
<p id="psalms-49-19"><span class="verse-num">49:19</span> <span class="verse-body">os tuum abundavit malitia et lingua tua concinnabat dolos</span></p>
<p id="psalms-49-20"><span class="verse-num">49:20</span> <span class="verse-body">sedens adversus fratrem tuum loquebaris et adversus filium matris tuae ponebas scandalum</span></p>
<p id="psalms-49-21"><span class="verse-num">49:21</span> <span class="verse-body">haec fecisti et tacui existimasti inique quod ero tui similis arguam te et statuam contra faciem tuam</span></p>
<p id="psalms-49-22"><span class="verse-num">49:22</span> <span class="verse-body">intellegite nunc haec qui obliviscimini Deum nequando rapiat et non sit qui eripiat</span></p>
<p id="psalms-49-23"><span class="verse-num">49:23</span> <span class="verse-body">sacrificium laudis honorificabit me et illic iter quod ostendam illi salutare Dei __________________________________________________________________</span></p>
<h2 id="psalms-ch-50">Chapter 50</h2>
<p class="verses"><a href="#psalms-50-1">1</a> <a href="#psalms-50-2">2</a> <a href="#psalms-50-3">3</a> <a href="#psalms-50-4">4</a> <a href="#psalms-50-5">5</a> <a href="#psalms-50-6">6</a> <a href="#psalms-50-7">7</a> <a href="#psalms-50-8">8</a> <a href="#psalms-50-9">9</a> <a href="#psalms-50-10">10</a> <a href="#psalms-50-11">11</a> <a href="#psalms-50-12">12</a> <a href="#psalms-50-13">13</a> <a href="#psalms-50-14">14</a> <a href="#psalms-50-15">15</a> <a href="#psalms-50-16">16</a> <a href="#psalms-50-17">17</a> <a href="#psalms-50-18">18</a> <a href="#psalms-50-19">19</a> <a href="#psalms-50-20">20</a> <a href="#psalms-50-21">21</a></p>
<p id="psalms-50-1"><span class="verse-num">50:1</span> <span class="verse-body">in finem psalmus David</span></p>
<p id="psalms-50-2"><span class="verse-num">50:2</span> <span class="verse-body">cum venit ad eum Nathan propheta quando intravit ad Bethsabee</span></p>
<p id="psalms-50-3"><span class="verse-num">50:3</span> <span class="verse-body">miserere mei Deus secundum %magnam; misericordiam tuam %et; secundum multitudinem miserationum tuarum dele iniquitatem meam</span></p>
<p id="psalms-50-4"><span class="verse-num">50:4</span> <span class="verse-body">amplius lava me ab iniquitate mea et a peccato meo munda me</span></p>
<p id="psalms-50-5"><span class="verse-num">50:5</span> <span class="verse-body">quoniam iniquitatem meam ego cognosco et peccatum meum contra me est semper</span></p>
<p id="psalms-50-6"><span class="verse-num">50:6</span> <span class="verse-body">tibi soli peccavi et malum coram te feci ut iustificeris in sermonibus tuis et vincas cum iudicaris</span></p>
<p id="psalms-50-7"><span class="verse-num">50:7</span> <span class="verse-body">ecce enim in iniquitatibus conceptus sum et in peccatis concepit me mater mea</span></p>
<p id="psalms-50-8"><span class="verse-num">50:8</span> <span class="verse-body">ecce enim veritatem dilexisti incerta et occulta sapientiae tuae manifestasti mihi</span></p>
<p id="psalms-50-9"><span class="verse-num">50:9</span> <span class="verse-body">asparges me hysopo et mundabor lavabis me et super nivem dealbabor</span></p>
<p id="psalms-50-10"><span class="verse-num">50:10</span> <span class="verse-body">auditui meo dabis gaudium et laetitiam exultabunt ossa humiliata</span></p>
<p id="psalms-50-11"><span class="verse-num">50:11</span> <span class="verse-body">averte faciem tuam a peccatis meis et omnes iniquitates meas dele</span></p>
<p id="psalms-50-12"><span class="verse-num">50:12</span> <span class="verse-body">cor mundum crea in me Deus et spiritum rectum innova in visceribus meis</span></p>
<p id="psalms-50-13"><span class="verse-num">50:13</span> <span class="verse-body">ne proicias me a facie tua et spiritum sanctum tuum ne auferas a me</span></p>
<p id="psalms-50-14"><span class="verse-num">50:14</span> <span class="verse-body">redde mihi laetitiam salutaris tui et spiritu principali confirma me</span></p>
<p id="psalms-50-15"><span class="verse-num">50:15</span> <span class="verse-body">docebo iniquos vias tuas et impii ad te convertentur</span></p>
<p id="psalms-50-16"><span class="verse-num">50:16</span> <span class="verse-body">libera me de sanguinibus Deus Deus salutis meae exultabit lingua mea iustitiam tuam</span></p>
<p id="psalms-50-17"><span class="verse-num">50:17</span> <span class="verse-body">Domine labia mea aperies et os meum adnuntiabit laudem tuam</span></p>
<p id="psalms-50-18"><span class="verse-num">50:18</span> <span class="verse-body">quoniam si voluisses sacrificium dedissem utique holocaustis non delectaberis</span></p>
<p id="psalms-50-19"><span class="verse-num">50:19</span> <span class="verse-body">sacrificium Deo spiritus contribulatus cor contritum et humiliatum Deus non spernet</span></p>
<p id="psalms-50-20"><span class="verse-num">50:20</span> <span class="verse-body">benigne fac Domine in bona voluntate tua Sion et aedificentur muri Hierusalem</span></p>
<p id="psalms-50-21"><span class="verse-num">50:21</span> <span class="verse-body">tunc acceptabis sacrificium iustitiae oblationes et holocausta tunc inponent super altare tuum vitulos __________________________________________________________________</span></p>
<h2 id="psalms-ch-51">Chapter 51</h2>
<p class="verses"><a href="#psalms-51-1">1</a> <a href="#psalms-51-2">2</a> <a href="#psalms-51-3">3</a> <a href="#psalms-51-4">4</a> <a href="#psalms-51-5">5</a> <a href="#psalms-51-6">6</a> <a href="#psalms-51-7">7</a> <a href="#psalms-51-8">8</a> <a href="#psalms-51-9">9</a> <a href="#psalms-51-10">10</a> <a href="#psalms-51-11">11</a></p>
<p id="psalms-51-1"><span class="verse-num">51:1</span> <span class="verse-body">in finem intellectus David</span></p>
<p id="psalms-51-2"><span class="verse-num">51:2</span> <span class="verse-body">cum venit Doec Idumeus et adnuntiavit Saul et dixit venit David in domo Achimelech</span></p>
<p id="psalms-51-3"><span class="verse-num">51:3</span> <span class="verse-body">quid gloriatur in malitia qui potens est iniquitate</span></p>
<p id="psalms-51-4"><span class="verse-num">51:4</span> <span class="verse-body">tota die iniustitiam cogitavit lingua tua sicut novacula acuta fecisti dolum</span></p>
<p id="psalms-51-5"><span class="verse-num">51:5</span> <span class="verse-body">dilexisti malitiam super benignitatem iniquitatem magis quam loqui aequitatem diapsalma</span></p>
<p id="psalms-51-6"><span class="verse-num">51:6</span> <span class="verse-body">dilexisti omnia verba praecipitationis linguam dolosam</span></p>
<p id="psalms-51-7"><span class="verse-num">51:7</span> <span class="verse-body">propterea Deus destruet te in finem evellet te et emigrabit te de tabernaculo et radicem tuam de terra viventium diapsalma</span></p>
<p id="psalms-51-8"><span class="verse-num">51:8</span> <span class="verse-body">videbunt iusti et timebunt et super eum ridebunt et dicent</span></p>
<p id="psalms-51-9"><span class="verse-num">51:9</span> <span class="verse-body">ecce homo qui non posuit Deum adiutorem suum sed speravit in multitudine divitiarum suarum et praevaluit in vanitate sua</span></p>
<p id="psalms-51-10"><span class="verse-num">51:10</span> <span class="verse-body">ego autem sicut oliva fructifera in domo Dei speravi in misericordia Dei in aeternum et in saeculum saeculi</span></p>
<p id="psalms-51-11"><span class="verse-num">51:11</span> <span class="verse-body">confitebor tibi in saeculum quia fecisti et expectabo nomen tuum quoniam bonum in conspectu sanctorum tuorum __________________________________________________________________</span></p>
<h2 id="psalms-ch-52">Chapter 52</h2>
<p class="verses"><a href="#psalms-52-1">1</a> <a href="#psalms-52-2">2</a> <a href="#psalms-52-3">3</a> <a href="#psalms-52-4">4</a> <a href="#psalms-52-5">5</a> <a href="#psalms-52-6">6</a> <a href="#psalms-52-7">7</a></p>
<p id="psalms-52-1"><span class="verse-num">52:1</span> <span class="verse-body">in finem pro Melech intellegentiae David dixit insipiens in corde suo non est Deus</span></p>
<p id="psalms-52-2"><span class="verse-num">52:2</span> <span class="verse-body">corrupti sunt et abominabiles facti sunt in iniquitatibus non est qui faciat bonum</span></p>
<p id="psalms-52-3"><span class="verse-num">52:3</span> <span class="verse-body">Deus de caelo prospexit in filios hominum ut videat si est intellegens %aut; requirens Deum</span></p>
<p id="psalms-52-4"><span class="verse-num">52:4</span> <span class="verse-body">omnes declinaverunt simul inutiles facti sunt non est qui faciat bonum non est usque ad unum</span></p>
<p id="psalms-52-5"><span class="verse-num">52:5</span> <span class="verse-body">nonne scient %omnes; qui operantur iniquitatem qui devorant plebem meam ut cibum panis</span></p>
<p id="psalms-52-6"><span class="verse-num">52:6</span> <span class="verse-body">Deum non invocaverunt illic trepidabunt timore ubi non fuit timor quoniam Deus dissipavit ossa eorum qui hominibus placent confusi sunt quoniam Deus sprevit eos</span></p>
<p id="psalms-52-7"><span class="verse-num">52:7</span> <span class="verse-body">quis dabit ex Sion salutare Israhel dum convertit Deus captivitatem plebis suae exultabit Iacob et laetabitur Israhel __________________________________________________________________</span></p>
<h2 id="psalms-ch-53">Chapter 53</h2>
<p class="verses"><a href="#psalms-53-1">1</a> <a href="#psalms-53-2">2</a> <a href="#psalms-53-3">3</a> <a href="#psalms-53-4">4</a> <a href="#psalms-53-5">5</a> <a href="#psalms-53-6">6</a> <a href="#psalms-53-7">7</a> <a href="#psalms-53-8">8</a> <a href="#psalms-53-9">9</a></p>
<p id="psalms-53-1"><span class="verse-num">53:1</span> <span class="verse-body">in finem in carminibus intellectus David</span></p>
<p id="psalms-53-2"><span class="verse-num">53:2</span> <span class="verse-body">cum venissent Ziphei et dixissent ad Saul nonne David absconditus est apud nos</span></p>
<p id="psalms-53-3"><span class="verse-num">53:3</span> <span class="verse-body">Deus in nomine tuo salvum me fac et in virtute tua iudica me</span></p>
<p id="psalms-53-4"><span class="verse-num">53:4</span> <span class="verse-body">Deus exaudi orationem meam auribus percipe verba oris mei</span></p>
<p id="psalms-53-5"><span class="verse-num">53:5</span> <span class="verse-body">quoniam alieni insurrexerunt adversum me et fortes quaesierunt animam meam non proposuerunt Deum ante conspectum suum diapsalma</span></p>
<p id="psalms-53-6"><span class="verse-num">53:6</span> <span class="verse-body">ecce enim Deus adiuvat me Dominus susceptor animae meae</span></p>
<p id="psalms-53-7"><span class="verse-num">53:7</span> <span class="verse-body">avertet mala inimicis meis in veritate tua disperde illos</span></p>
<p id="psalms-53-8"><span class="verse-num">53:8</span> <span class="verse-body">voluntarie sacrificabo tibi confitebor nomini tuo Domine quoniam bonum</span></p>
<p id="psalms-53-9"><span class="verse-num">53:9</span> <span class="verse-body">quoniam ex omni tribulatione eripuisti me et super inimicos meos despexit oculus meus __________________________________________________________________</span></p>
<h2 id="psalms-ch-54">Chapter 54</h2>
<p class="verses"><a href="#psalms-54-1">1</a> <a href="#psalms-54-2">2</a> <a href="#psalms-54-3">3</a> <a href="#psalms-54-4">4</a> <a href="#psalms-54-5">5</a> <a href="#psalms-54-6">6</a> <a href="#psalms-54-7">7</a> <a href="#psalms-54-8">8</a> <a href="#psalms-54-9">9</a> <a href="#psalms-54-10">10</a> <a href="#psalms-54-11">11</a> <a href="#psalms-54-12">12</a> <a href="#psalms-54-13">13</a> <a href="#psalms-54-14">14</a> <a href="#psalms-54-15">15</a> <a href="#psalms-54-16">16</a> <a href="#psalms-54-17">17</a> <a href="#psalms-54-18">18</a> <a href="#psalms-54-19">19</a> <a href="#psalms-54-20">20</a> <a href="#psalms-54-21">21</a> <a href="#psalms-54-22">22</a> <a href="#psalms-54-23">23</a> <a href="#psalms-54-24">24</a></p>
<p id="psalms-54-1"><span class="verse-num">54:1</span> <span class="verse-body">in finem in carminibus intellectus David</span></p>
<p id="psalms-54-2"><span class="verse-num">54:2</span> <span class="verse-body">exaudi Deus orationem meam et ne despexeris deprecationem meam</span></p>
<p id="psalms-54-3"><span class="verse-num">54:3</span> <span class="verse-body">intende mihi et exaudi me contristatus sum in exercitatione mea et conturbatus sum</span></p>
<p id="psalms-54-4"><span class="verse-num">54:4</span> <span class="verse-body">a voce inimici et a tribulatione peccatoris quoniam declinaverunt in me iniquitatem et in ira molesti erant mihi</span></p>
<p id="psalms-54-5"><span class="verse-num">54:5</span> <span class="verse-body">cor meum conturbatum est in me et formido mortis cecidit super me</span></p>
<p id="psalms-54-6"><span class="verse-num">54:6</span> <span class="verse-body">timor et tremor venit super me et contexit me tenebra</span></p>
<p id="psalms-54-7"><span class="verse-num">54:7</span> <span class="verse-body">et dixi quis dabit mihi pinnas sicut columbae et volabo et requiescam</span></p>
<p id="psalms-54-8"><span class="verse-num">54:8</span> <span class="verse-body">ecce elongavi fugiens et mansi in solitudine diapsalma</span></p>
<p id="psalms-54-9"><span class="verse-num">54:9</span> <span class="verse-body">expectabam eum qui salvum me fecit a pusillanimitate spiritus et a tempestate</span></p>
<p id="psalms-54-10"><span class="verse-num">54:10</span> <span class="verse-body">praecipita Domine divide linguas eorum quoniam vidi iniquitatem et contradictionem in civitate</span></p>
<p id="psalms-54-11"><span class="verse-num">54:11</span> <span class="verse-body">die et nocte circumdabit eam super muros eius et iniquitas et labor in medio eius</span></p>
<p id="psalms-54-12"><span class="verse-num">54:12</span> <span class="verse-body">et iniustitia et non defecit de plateis eius usura et dolus</span></p>
<p id="psalms-54-13"><span class="verse-num">54:13</span> <span class="verse-body">quoniam si inimicus maledixisset mihi sustinuissem utique et si is qui oderat me super me magna locutus fuisset abscondissem me forsitan ab eo</span></p>
<p id="psalms-54-14"><span class="verse-num">54:14</span> <span class="verse-body">tu vero homo unianimis dux meus et notus meus</span></p>
<p id="psalms-54-15"><span class="verse-num">54:15</span> <span class="verse-body">qui simul mecum dulces capiebas cibos in domo Dei ambulavimus cum consensu</span></p>
<p id="psalms-54-16"><span class="verse-num">54:16</span> <span class="verse-body">veniat mors super illos et descendant in infernum viventes quoniam nequitiae in habitaculis eorum in medio eorum</span></p>
<p id="psalms-54-17"><span class="verse-num">54:17</span> <span class="verse-body">ego %autem; ad Deum clamavi et Dominus salvabit me</span></p>
<p id="psalms-54-18"><span class="verse-num">54:18</span> <span class="verse-body">vespere et mane et meridie narrabo et adnuntiabo et exaudiet vocem meam</span></p>
<p id="psalms-54-19"><span class="verse-num">54:19</span> <span class="verse-body">redimet in pace animam meam ab his qui adpropinquant mihi quoniam inter multos erant mecum</span></p>
<p id="psalms-54-20"><span class="verse-num">54:20</span> <span class="verse-body">exaudiet Deus et humiliabit illos qui est ante saecula diapsalma non enim est illis commutatio et non timuerunt Deum</span></p>
<p id="psalms-54-21"><span class="verse-num">54:21</span> <span class="verse-body">extendit manum suam in retribuendo contaminaverunt testamentum eius</span></p>
<p id="psalms-54-22"><span class="verse-num">54:22</span> <span class="verse-body">divisi sunt ab ira vultus eius et adpropinquavit cor illius molliti sunt sermones eius super oleum et ipsi sunt iacula</span></p>
<p id="psalms-54-23"><span class="verse-num">54:23</span> <span class="verse-body">iacta super Dominum curam tuam et ipse te enutriet non dabit in aeternum fluctuationem iusto</span></p>
<p id="psalms-54-24"><span class="verse-num">54:24</span> <span class="verse-body">tu vero Deus deduces eos in puteum interitus viri sanguinum et doli non dimidiabunt dies suos ego autem sperabo in te Domine __________________________________________________________________</span></p>
<h2 id="psalms-ch-55">Chapter 55</h2>
<p class="verses"><a href="#psalms-55-1">1</a> <a href="#psalms-55-2">2</a> <a href="#psalms-55-3">3</a> <a href="#psalms-55-4">4</a> <a href="#psalms-55-5">5</a> <a href="#psalms-55-6">6</a> <a href="#psalms-55-7">7</a> <a href="#psalms-55-8">8</a> <a href="#psalms-55-9">9</a> <a href="#psalms-55-10">10</a> <a href="#psalms-55-11">11</a> <a href="#psalms-55-12">12</a> <a href="#psalms-55-13">13</a></p>
<p id="psalms-55-1"><span class="verse-num">55:1</span> <span class="verse-body">in finem pro populo qui a sanctis longe factus est David in tituli inscriptione cum tenuerunt eum Allophili in Geth</span></p>
<p id="psalms-55-2"><span class="verse-num">55:2</span> <span class="verse-body">miserere mei Deus quoniam conculcavit me homo tota die inpugnans tribulavit me</span></p>
<p id="psalms-55-3"><span class="verse-num">55:3</span> <span class="verse-body">conculcaverunt me inimici mei tota die quoniam multi bellantes adversum me</span></p>
<p id="psalms-55-4"><span class="verse-num">55:4</span> <span class="verse-body">ab altitudine diei timebo ego vero in te sperabo</span></p>
<p id="psalms-55-5"><span class="verse-num">55:5</span> <span class="verse-body">in Deo laudabo sermones meos in Deo speravi non timebo quid faciat mihi caro</span></p>
<p id="psalms-55-6"><span class="verse-num">55:6</span> <span class="verse-body">tota die verba mea execrabantur adversum me omnia consilia eorum in malum</span></p>
<p id="psalms-55-7"><span class="verse-num">55:7</span> <span class="verse-body">inhabitabunt et abscondent ipsi calcaneum meum observabunt sicut sustinuerunt animam meam</span></p>
<p id="psalms-55-8"><span class="verse-num">55:8</span> <span class="verse-body">pro nihilo salvos facies illos in ira populos confringes Deus</span></p>
<p id="psalms-55-9"><span class="verse-num">55:9</span> <span class="verse-body">vitam meam adnuntiavi tibi posuisti lacrimas meas in conspectu tuo sicut et in promissione tua</span></p>
<p id="psalms-55-10"><span class="verse-num">55:10</span> <span class="verse-body">tunc convertentur inimici mei retrorsum in quacumque die invocavero te ecce cognovi quoniam Deus meus es</span></p>
<p id="psalms-55-11"><span class="verse-num">55:11</span> <span class="verse-body">in Deo laudabo verbum in Domino laudabo sermonem in Deo speravi non timebo quid faciat mihi homo</span></p>
<p id="psalms-55-12"><span class="verse-num">55:12</span> <span class="verse-body">in me sunt Deus vota *tua; % quae; reddam laudationes tibi</span></p>
<p id="psalms-55-13"><span class="verse-num">55:13</span> <span class="verse-body">quoniam eripuisti animam meam de morte et pedes meos de lapsu ut placeam coram Deo in lumine viventium __________________________________________________________________</span></p>
<h2 id="psalms-ch-56">Chapter 56</h2>
<p class="verses"><a href="#psalms-56-1">1</a> <a href="#psalms-56-2">2</a> <a href="#psalms-56-3">3</a> <a href="#psalms-56-4">4</a> <a href="#psalms-56-5">5</a> <a href="#psalms-56-6">6</a> <a href="#psalms-56-7">7</a> <a href="#psalms-56-8">8</a> <a href="#psalms-56-9">9</a> <a href="#psalms-56-10">10</a> <a href="#psalms-56-11">11</a> <a href="#psalms-56-12">12</a></p>
<p id="psalms-56-1"><span class="verse-num">56:1</span> <span class="verse-body">in finem ne disperdas David in tituli inscriptione cum fugeret a facie Saul in spelunca</span></p>
<p id="psalms-56-2"><span class="verse-num">56:2</span> <span class="verse-body">miserere mei Deus miserere mei quoniam in te confidit anima mea et in umbra alarum tuarum sperabo donec transeat iniquitas</span></p>
<p id="psalms-56-3"><span class="verse-num">56:3</span> <span class="verse-body">clamabo ad Deum altissimum Deum qui benefecit mihi</span></p>
<p id="psalms-56-4"><span class="verse-num">56:4</span> <span class="verse-body">misit de caelo et liberavit me dedit in obprobrium conculcantes me diapsalma misit Deus misericordiam suam et veritatem suam</span></p>
<p id="psalms-56-5"><span class="verse-num">56:5</span> <span class="verse-body">et eripuit animam meam de medio catulorum leonum dormivi conturbatus filii hominum dentes eorum arma et sagittae et lingua eorum gladius acutus</span></p>
<p id="psalms-56-6"><span class="verse-num">56:6</span> <span class="verse-body">exaltare super caelos Deus et in omnem terram gloria tua</span></p>
<p id="psalms-56-7"><span class="verse-num">56:7</span> <span class="verse-body">laqueum paraverunt pedibus meis et incurvaverunt animam meam foderunt ante faciem meam foveam et inciderunt in eam diapsalma</span></p>
<p id="psalms-56-8"><span class="verse-num">56:8</span> <span class="verse-body">paratum cor meum Deus paratum cor meum cantabo et psalmum dicam</span></p>
<p id="psalms-56-9"><span class="verse-num">56:9</span> <span class="verse-body">exsurge gloria mea exsurge psalterium et cithara exsurgam diluculo</span></p>
<p id="psalms-56-10"><span class="verse-num">56:10</span> <span class="verse-body">confitebor tibi in populis Domine psalmum dicam tibi in gentibus</span></p>
<p id="psalms-56-11"><span class="verse-num">56:11</span> <span class="verse-body">quoniam magnificata est usque ad caelos misericordia tua et usque ad nubes veritas tua</span></p>
<p id="psalms-56-12"><span class="verse-num">56:12</span> <span class="verse-body">exaltare super caelos Deus et super omnem terram gloria tua __________________________________________________________________</span></p>
<h2 id="psalms-ch-57">Chapter 57</h2>
<p class="verses"><a href="#psalms-57-1">1</a> <a href="#psalms-57-2">2</a> <a href="#psalms-57-3">3</a> <a href="#psalms-57-4">4</a> <a href="#psalms-57-5">5</a> <a href="#psalms-57-6">6</a> <a href="#psalms-57-7">7</a> <a href="#psalms-57-8">8</a> <a href="#psalms-57-9">9</a> <a href="#psalms-57-10">10</a> <a href="#psalms-57-11">11</a> <a href="#psalms-57-12">12</a></p>
<p id="psalms-57-1"><span class="verse-num">57:1</span> <span class="verse-body">in finem ne disperdas David in tituli inscriptione</span></p>
<p id="psalms-57-2"><span class="verse-num">57:2</span> <span class="verse-body">si vere utique iustitiam loquimini recta iudicate filii hominum</span></p>
<p id="psalms-57-3"><span class="verse-num">57:3</span> <span class="verse-body">etenim in corde iniquitates operamini in terra iniustitiam manus vestrae concinnant</span></p>
<p id="psalms-57-4"><span class="verse-num">57:4</span> <span class="verse-body">alienati sunt peccatores a vulva erraverunt ab utero locuti sunt falsa</span></p>
<p id="psalms-57-5"><span class="verse-num">57:5</span> <span class="verse-body">furor illis secundum similitudinem serpentis sicut aspidis surdae et obturantis aures suas</span></p>
<p id="psalms-57-6"><span class="verse-num">57:6</span> <span class="verse-body">quae non exaudiet vocem incantantium et venefici incantantis sapienter</span></p>
<p id="psalms-57-7"><span class="verse-num">57:7</span> <span class="verse-body">Deus conteret dentes eorum in ore ipsorum molas leonum confringet Dominus</span></p>
<p id="psalms-57-8"><span class="verse-num">57:8</span> <span class="verse-body">ad nihilum devenient tamquam aqua decurrens intendit arcum suum donec infirmentur</span></p>
<p id="psalms-57-9"><span class="verse-num">57:9</span> <span class="verse-body">sicut cera quae fluit auferentur supercecidit ignis et non viderunt solem</span></p>
<p id="psalms-57-10"><span class="verse-num">57:10</span> <span class="verse-body">priusquam intellegerent spinae vestrae ramnum sicut viventes sicut in ira absorbet vos</span></p>
<p id="psalms-57-11"><span class="verse-num">57:11</span> <span class="verse-body">laetabitur iustus cum viderit vindictam manus suas lavabit in sanguine peccatoris</span></p>
<p id="psalms-57-12"><span class="verse-num">57:12</span> <span class="verse-body">et dicet homo si utique est fructus iusto utique est Deus iudicans eos in terra __________________________________________________________________</span></p>
<h2 id="psalms-ch-58">Chapter 58</h2>
<p class="verses"><a href="#psalms-58-1">1</a> <a href="#psalms-58-2">2</a> <a href="#psalms-58-3">3</a> <a href="#psalms-58-4">4</a> <a href="#psalms-58-5">5</a> <a href="#psalms-58-6">6</a> <a href="#psalms-58-7">7</a> <a href="#psalms-58-8">8</a> <a href="#psalms-58-9">9</a> <a href="#psalms-58-10">10</a> <a href="#psalms-58-11">11</a> <a href="#psalms-58-12">12</a> <a href="#psalms-58-13">13</a> <a href="#psalms-58-14">14</a> <a href="#psalms-58-15">15</a> <a href="#psalms-58-16">16</a> <a href="#psalms-58-17">17</a> <a href="#psalms-58-18">18</a></p>
<p id="psalms-58-1"><span class="verse-num">58:1</span> <span class="verse-body">in finem ne disperdas David in tituli inscriptione quando misit Saul et custodivit domum eius ut interficeret eum</span></p>
<p id="psalms-58-2"><span class="verse-num">58:2</span> <span class="verse-body">eripe me de inimicis meis Deus et ab insurgentibus in me libera me</span></p>
<p id="psalms-58-3"><span class="verse-num">58:3</span> <span class="verse-body">eripe me de operantibus iniquitatem et de viris sanguinum salva me</span></p>
<p id="psalms-58-4"><span class="verse-num">58:4</span> <span class="verse-body">quia ecce ceperunt animam meam inruerunt in me fortes</span></p>
<p id="psalms-58-5"><span class="verse-num">58:5</span> <span class="verse-body">neque iniquitas mea neque peccatum meum Domine sine iniquitate cucurri et direxi</span></p>
<p id="psalms-58-6"><span class="verse-num">58:6</span> <span class="verse-body">exsurge in occursum meum et vide et tu Domine Deus virtutum Deus Israhel intende ad visitandas omnes gentes non miserearis omnibus qui operantur iniquitatem diapsalma</span></p>
<p id="psalms-58-7"><span class="verse-num">58:7</span> <span class="verse-body">convertentur ad vesperam et famem patientur ut canes et circuibunt civitatem</span></p>
<p id="psalms-58-8"><span class="verse-num">58:8</span> <span class="verse-body">ecce loquentur in ore suo et gladius in labiis eorum quoniam quis audivit</span></p>
<p id="psalms-58-9"><span class="verse-num">58:9</span> <span class="verse-body">et tu Domine deridebis eos ad nihilum deduces omnes gentes</span></p>
<p id="psalms-58-10"><span class="verse-num">58:10</span> <span class="verse-body">fortitudinem meam ad te custodiam quia Deus susceptor meus</span></p>
<p id="psalms-58-11"><span class="verse-num">58:11</span> <span class="verse-body">Deus meus voluntas eius praeveniet me</span></p>
<p id="psalms-58-12"><span class="verse-num">58:12</span> <span class="verse-body">Deus ostendet mihi super inimicos meos ne occidas eos nequando obliviscantur populi mei disperge illos in virtute tua et depone eos protector meus Domine</span></p>
<p id="psalms-58-13"><span class="verse-num">58:13</span> <span class="verse-body">delictum oris eorum sermonem labiorum ipsorum et conprehendantur in superbia sua et de execratione et mendacio adnuntiabuntur</span></p>
<p id="psalms-58-14"><span class="verse-num">58:14</span> <span class="verse-body">in consummatione in ira consummationis et non erunt et scient quia Deus dominatur Iacob finium terrae diapsalma</span></p>
<p id="psalms-58-15"><span class="verse-num">58:15</span> <span class="verse-body">convertentur ad vesperam et famem patientur ut canes et circuibunt civitatem</span></p>
<p id="psalms-58-16"><span class="verse-num">58:16</span> <span class="verse-body">ipsi dispergentur ad manducandum si vero non fuerint saturati et murmurabunt</span></p>
<p id="psalms-58-17"><span class="verse-num">58:17</span> <span class="verse-body">ego autem cantabo fortitudinem tuam et exultabo mane misericordiam tuam quia factus es susceptor meus et refugium meum in die tribulationis meae</span></p>
<p id="psalms-58-18"><span class="verse-num">58:18</span> <span class="verse-body">adiutor meus tibi psallam quia Deus susceptor meus es Deus meus misericordia mea __________________________________________________________________</span></p>
<h2 id="psalms-ch-59">Chapter 59</h2>
<p class="verses"><a href="#psalms-59-1">1</a> <a href="#psalms-59-2">2</a> <a href="#psalms-59-3">3</a> <a href="#psalms-59-4">4</a> <a href="#psalms-59-5">5</a> <a href="#psalms-59-6">6</a> <a href="#psalms-59-7">7</a> <a href="#psalms-59-8">8</a> <a href="#psalms-59-9">9</a> <a href="#psalms-59-10">10</a> <a href="#psalms-59-11">11</a> <a href="#psalms-59-12">12</a> <a href="#psalms-59-13">13</a> <a href="#psalms-59-14">14</a></p>
<p id="psalms-59-1"><span class="verse-num">59:1</span> <span class="verse-body">in finem his qui inmutabuntur in tituli inscriptione David in doctrina</span></p>
<p id="psalms-59-2"><span class="verse-num">59:2</span> <span class="verse-body">cum succendit Syriam Mesopotamiam et Syriam Soba et convertit Ioab et percussit vallem Salinarum duodecim milia</span></p>
<p id="psalms-59-3"><span class="verse-num">59:3</span> <span class="verse-body">Deus reppulisti nos et destruxisti nos iratus es et misertus es nobis</span></p>
<p id="psalms-59-4"><span class="verse-num">59:4</span> <span class="verse-body">commovisti terram et turbasti eam sana contritiones eius quia commota est</span></p>
<p id="psalms-59-5"><span class="verse-num">59:5</span> <span class="verse-body">ostendisti populo tuo dura potasti nos vino conpunctionis</span></p>
<p id="psalms-59-6"><span class="verse-num">59:6</span> <span class="verse-body">dedisti metuentibus te significationem ut fugiant a facie arcus diapsalma ut liberentur dilecti tui</span></p>
<p id="psalms-59-7"><span class="verse-num">59:7</span> <span class="verse-body">salvum fac dextera tua et exaudi me</span></p>
<p id="psalms-59-8"><span class="verse-num">59:8</span> <span class="verse-body">Deus locutus est in sancto suo laetabor et partibor Sicima et convallem tabernaculorum metibor</span></p>
<p id="psalms-59-9"><span class="verse-num">59:9</span> <span class="verse-body">meus est Galaad et meus %est; Manasses et Effraim fortitudo capitis mei Iuda rex meus</span></p>
<p id="psalms-59-10"><span class="verse-num">59:10</span> <span class="verse-body">Moab olla spei meae in Idumeam extendam calciamentum meum mihi alienigenae subditi sunt</span></p>
<p id="psalms-59-11"><span class="verse-num">59:11</span> <span class="verse-body">quis deducet me in civitatem munitam quis deducet me usque in Idumeam</span></p>
<p id="psalms-59-12"><span class="verse-num">59:12</span> <span class="verse-body">nonne tu Deus qui reppulisti nos et non egredieris Deus in virtutibus nostris</span></p>
<p id="psalms-59-13"><span class="verse-num">59:13</span> <span class="verse-body">da nobis auxilium de tribulatione et vana salus hominis</span></p>
<p id="psalms-59-14"><span class="verse-num">59:14</span> <span class="verse-body">in Deo faciemus virtutem et ipse ad nihilum deducet tribulantes nos __________________________________________________________________</span></p>
<h2 id="psalms-ch-60">Chapter 60</h2>
<p class="verses"><a href="#psalms-60-1">1</a> <a href="#psalms-60-2">2</a> <a href="#psalms-60-3">3</a> <a href="#psalms-60-4">4</a> <a href="#psalms-60-5">5</a> <a href="#psalms-60-6">6</a> <a href="#psalms-60-7">7</a> <a href="#psalms-60-8">8</a> <a href="#psalms-60-9">9</a></p>
<p id="psalms-60-1"><span class="verse-num">60:1</span> <span class="verse-body">in finem in hymnis David</span></p>
<p id="psalms-60-2"><span class="verse-num">60:2</span> <span class="verse-body">exaudi Deus deprecationem meam intende orationi meae</span></p>
<p id="psalms-60-3"><span class="verse-num">60:3</span> <span class="verse-body">a finibus terrae ad te clamavi dum anxiaretur cor meum in petra exaltasti me deduxisti me</span></p>
<p id="psalms-60-4"><span class="verse-num">60:4</span> <span class="verse-body">quia factus es spes mea turris fortitudinis a facie inimici</span></p>
<p id="psalms-60-5"><span class="verse-num">60:5</span> <span class="verse-body">inhabitabo in tabernaculo tuo in saecula protegar in velamento alarum tuarum diapsalma</span></p>
<p id="psalms-60-6"><span class="verse-num">60:6</span> <span class="verse-body">quoniam tu Deus meus exaudisti orationem meam dedisti hereditatem timentibus nomen tuum</span></p>
<p id="psalms-60-7"><span class="verse-num">60:7</span> <span class="verse-body">dies super dies regis adicies annos eius usque in diem generationis et generationis</span></p>
<p id="psalms-60-8"><span class="verse-num">60:8</span> <span class="verse-body">permanet in aeternum in conspectu Dei misericordiam et veritatem quis requiret eius</span></p>
<p id="psalms-60-9"><span class="verse-num">60:9</span> <span class="verse-body">sic psalmum dicam nomini tuo in saeculum saeculi ut reddam vota mea de die in diem __________________________________________________________________</span></p>
<h2 id="psalms-ch-61">Chapter 61</h2>
<p class="verses"><a href="#psalms-61-1">1</a> <a href="#psalms-61-2">2</a> <a href="#psalms-61-3">3</a> <a href="#psalms-61-4">4</a> <a href="#psalms-61-5">5</a> <a href="#psalms-61-6">6</a> <a href="#psalms-61-7">7</a> <a href="#psalms-61-8">8</a> <a href="#psalms-61-9">9</a> <a href="#psalms-61-10">10</a> <a href="#psalms-61-11">11</a> <a href="#psalms-61-12">12</a> <a href="#psalms-61-13">13</a></p>
<p id="psalms-61-1"><span class="verse-num">61:1</span> <span class="verse-body">in finem pro Idithun psalmus David</span></p>
<p id="psalms-61-2"><span class="verse-num">61:2</span> <span class="verse-body">nonne Deo subiecta erit anima mea ab ipso enim salutare meum</span></p>
<p id="psalms-61-3"><span class="verse-num">61:3</span> <span class="verse-body">nam et ipse Deus meus et salutaris meus susceptor meus non movebor amplius</span></p>
<p id="psalms-61-4"><span class="verse-num">61:4</span> <span class="verse-body">quousque inruitis in hominem interficitis universi vos tamquam parieti inclinato et maceriae depulsae</span></p>
<p id="psalms-61-5"><span class="verse-num">61:5</span> <span class="verse-body">verumtamen pretium meum cogitaverunt repellere cucurri in siti ore suo benedicebant et corde suo maledicebant diapsalma</span></p>
<p id="psalms-61-6"><span class="verse-num">61:6</span> <span class="verse-body">verumtamen Deo subiecta esto anima mea quoniam ab ipso patientia mea</span></p>
<p id="psalms-61-7"><span class="verse-num">61:7</span> <span class="verse-body">quia ipse Deus meus et salvator meus adiutor meus non emigrabo</span></p>
<p id="psalms-61-8"><span class="verse-num">61:8</span> <span class="verse-body">in Deo salutare meum et gloria mea Deus auxilii mei et spes mea in Deo est</span></p>
<p id="psalms-61-9"><span class="verse-num">61:9</span> <span class="verse-body">sperate in eo omnis congregatio populi effundite coram illo corda vestra Deus adiutor noster in aeternum</span></p>
<p id="psalms-61-10"><span class="verse-num">61:10</span> <span class="verse-body">verumtamen vani filii hominum mendaces filii hominum in stateris ut decipiant ipsi de vanitate in id ipsum</span></p>
<p id="psalms-61-11"><span class="verse-num">61:11</span> <span class="verse-body">nolite sperare in iniquitate et rapinas nolite concupiscere divitiae si affluant nolite cor adponere</span></p>
<p id="psalms-61-12"><span class="verse-num">61:12</span> <span class="verse-body">semel locutus est Deus duo haec audivi quia potestas Dei</span></p>
<p id="psalms-61-13"><span class="verse-num">61:13</span> <span class="verse-body">et tibi Domine misericordia quia tu reddes unicuique iuxta opera sua __________________________________________________________________</span></p>
<h2 id="psalms-ch-62">Chapter 62</h2>
<p class="verses"><a href="#psalms-62-1">1</a> <a href="#psalms-62-2">2</a> <a href="#psalms-62-3">3</a> <a href="#psalms-62-4">4</a> <a href="#psalms-62-5">5</a> <a href="#psalms-62-6">6</a> <a href="#psalms-62-7">7</a> <a href="#psalms-62-8">8</a> <a href="#psalms-62-9">9</a> <a href="#psalms-62-10">10</a> <a href="#psalms-62-11">11</a> <a href="#psalms-62-12">12</a></p>
<p id="psalms-62-1"><span class="verse-num">62:1</span> <span class="verse-body">psalmus David cum esset in deserto Iudaeae</span></p>
<p id="psalms-62-2"><span class="verse-num">62:2</span> <span class="verse-body">Deus Deus meus ad te de luce vigilo sitivit in te anima mea quam multipliciter tibi caro mea</span></p>
<p id="psalms-62-3"><span class="verse-num">62:3</span> <span class="verse-body">in terra deserta et invia et inaquosa sic in sancto apparui tibi ut viderem virtutem tuam et gloriam tuam</span></p>
<p id="psalms-62-4"><span class="verse-num">62:4</span> <span class="verse-body">quoniam melior est misericordia tua super vitas labia mea laudabunt te</span></p>
<p id="psalms-62-5"><span class="verse-num">62:5</span> <span class="verse-body">sic benedicam te in vita mea in nomine tuo levabo manus meas</span></p>
<p id="psalms-62-6"><span class="verse-num">62:6</span> <span class="verse-body">sicut adipe et pinguidine repleatur anima mea et labia exultationis laudabit os meum</span></p>
<p id="psalms-62-7"><span class="verse-num">62:7</span> <span class="verse-body">si memor fui tui super stratum meum in matutinis meditabar in te</span></p>
<p id="psalms-62-8"><span class="verse-num">62:8</span> <span class="verse-body">quia fuisti adiutor meus et in velamento alarum tuarum exultabo</span></p>
<p id="psalms-62-9"><span class="verse-num">62:9</span> <span class="verse-body">adhesit anima mea post te me suscepit dextera tua</span></p>
<p id="psalms-62-10"><span class="verse-num">62:10</span> <span class="verse-body">ipsi vero in vanum quaesierunt animam meam introibunt in inferiora terrae</span></p>
<p id="psalms-62-11"><span class="verse-num">62:11</span> <span class="verse-body">tradentur in manus gladii partes vulpium erunt</span></p>
<p id="psalms-62-12"><span class="verse-num">62:12</span> <span class="verse-body">rex vero laetabitur in Deo laudabitur omnis qui iurat in eo quia obstructum est os loquentium iniqua __________________________________________________________________</span></p>
<h2 id="psalms-ch-63">Chapter 63</h2>
<p class="verses"><a href="#psalms-63-1">1</a> <a href="#psalms-63-2">2</a> <a href="#psalms-63-3">3</a> <a href="#psalms-63-4">4</a> <a href="#psalms-63-5">5</a> <a href="#psalms-63-6">6</a> <a href="#psalms-63-7">7</a> <a href="#psalms-63-8">8</a> <a href="#psalms-63-9">9</a> <a href="#psalms-63-10">10</a> <a href="#psalms-63-11">11</a></p>
<p id="psalms-63-1"><span class="verse-num">63:1</span> <span class="verse-body">in finem psalmus David</span></p>
<p id="psalms-63-2"><span class="verse-num">63:2</span> <span class="verse-body">exaudi Deus orationem meam cum deprecor a timore inimici eripe animam meam</span></p>
<p id="psalms-63-3"><span class="verse-num">63:3</span> <span class="verse-body">protexisti me a conventu malignantium a multitudine operantium iniquitatem</span></p>
<p id="psalms-63-4"><span class="verse-num">63:4</span> <span class="verse-body">quia exacuerunt ut gladium linguas suas intenderunt arcum rem amaram</span></p>
<p id="psalms-63-5"><span class="verse-num">63:5</span> <span class="verse-body">ut sagittent in occultis inmaculatum</span></p>
<p id="psalms-63-6"><span class="verse-num">63:6</span> <span class="verse-body">subito sagittabunt eum et non timebunt firmaverunt sibi sermonem nequam narraverunt ut absconderent laqueos dixerunt quis videbit eos</span></p>
<p id="psalms-63-7"><span class="verse-num">63:7</span> <span class="verse-body">scrutati sunt iniquitates defecerunt scrutantes scrutinio accedet homo et cor altum</span></p>
<p id="psalms-63-8"><span class="verse-num">63:8</span> <span class="verse-body">et exaltabitur Deus sagittae parvulorum factae sunt plagae eorum</span></p>
<p id="psalms-63-9"><span class="verse-num">63:9</span> <span class="verse-body">et infirmatae sunt contra eos linguae eorum conturbati sunt omnes qui videbant eos</span></p>
<p id="psalms-63-10"><span class="verse-num">63:10</span> <span class="verse-body">et timuit omnis homo et adnuntiaverunt opera Dei et facta eius intellexerunt</span></p>
<p id="psalms-63-11"><span class="verse-num">63:11</span> <span class="verse-body">laetabitur iustus in Domino et sperabit in eo et laudabuntur omnes recti corde __________________________________________________________________</span></p>
<h2 id="psalms-ch-64">Chapter 64</h2>
<p class="verses"><a href="#psalms-64-1">1</a> <a href="#psalms-64-2">2</a> <a href="#psalms-64-3">3</a> <a href="#psalms-64-4">4</a> <a href="#psalms-64-5">5</a> <a href="#psalms-64-6">6</a> <a href="#psalms-64-7">7</a> <a href="#psalms-64-8">8</a> <a href="#psalms-64-9">9</a> <a href="#psalms-64-10">10</a> <a href="#psalms-64-11">11</a> <a href="#psalms-64-12">12</a> <a href="#psalms-64-13">13</a> <a href="#psalms-64-14">14</a></p>
<p id="psalms-64-1"><span class="verse-num">64:1</span> <span class="verse-body">in finem psalmus David *canticum; Hieremiae et Aggei de verbo peregrinationis quando incipiebant proficisci</span></p>
<p id="psalms-64-2"><span class="verse-num">64:2</span> <span class="verse-body">te decet hymnus Deus in Sion et tibi reddetur votum in Hierusalem</span></p>
<p id="psalms-64-3"><span class="verse-num">64:3</span> <span class="verse-body">exaudi orationem ad te omnis caro veniet</span></p>
<p id="psalms-64-4"><span class="verse-num">64:4</span> <span class="verse-body">verba iniquorum praevaluerunt super nos et impietatibus nostris tu propitiaberis</span></p>
<p id="psalms-64-5"><span class="verse-num">64:5</span> <span class="verse-body">beatus quem elegisti et adsumpsisti inhabitabit in atriis tuis replebimur in bonis domus tuae sanctum est templum tuum</span></p>
<p id="psalms-64-6"><span class="verse-num">64:6</span> <span class="verse-body">mirabile in aequitate exaudi nos Deus salutaris noster spes omnium finium terrae et in mari longe</span></p>
<p id="psalms-64-7"><span class="verse-num">64:7</span> <span class="verse-body">praeparans montes in virtute tua accinctus potentia</span></p>
<p id="psalms-64-8"><span class="verse-num">64:8</span> <span class="verse-body">qui conturbas profundum maris sonum fluctuum eius turbabuntur gentes</span></p>
<p id="psalms-64-9"><span class="verse-num">64:9</span> <span class="verse-body">et timebunt qui inhabitant terminos a signis tuis exitus matutini et vespere delectabis</span></p>
<p id="psalms-64-10"><span class="verse-num">64:10</span> <span class="verse-body">visitasti terram et inebriasti eam multiplicasti locupletare eam flumen Dei repletum est aquis parasti cibum illorum quoniam ita est praeparatio eius</span></p>
<p id="psalms-64-11"><span class="verse-num">64:11</span> <span class="verse-body">rivos eius inebria multiplica genimina eius in stillicidiis eius laetabitur germinans</span></p>
<p id="psalms-64-12"><span class="verse-num">64:12</span> <span class="verse-body">benedices coronae anni benignitatis tuae et campi tui replebuntur ubertate</span></p>
<p id="psalms-64-13"><span class="verse-num">64:13</span> <span class="verse-body">pinguescent speciosa deserti et exultatione colles accingentur</span></p>
<p id="psalms-64-14"><span class="verse-num">64:14</span> <span class="verse-body">induti sunt arietes ovium et valles abundabunt frumento clamabunt etenim hymnum dicent __________________________________________________________________</span></p>
<h2 id="psalms-ch-65">Chapter 65</h2>
<p class="verses"><a href="#psalms-65-1">1</a> <a href="#psalms-65-2">2</a> <a href="#psalms-65-3">3</a> <a href="#psalms-65-4">4</a> <a href="#psalms-65-5">5</a> <a href="#psalms-65-6">6</a> <a href="#psalms-65-7">7</a> <a href="#psalms-65-8">8</a> <a href="#psalms-65-9">9</a> <a href="#psalms-65-10">10</a> <a href="#psalms-65-11">11</a> <a href="#psalms-65-12">12</a> <a href="#psalms-65-13">13</a> <a href="#psalms-65-14">14</a> <a href="#psalms-65-15">15</a> <a href="#psalms-65-16">16</a> <a href="#psalms-65-17">17</a> <a href="#psalms-65-18">18</a> <a href="#psalms-65-19">19</a> <a href="#psalms-65-20">20</a></p>
<p id="psalms-65-1"><span class="verse-num">65:1</span> <span class="verse-body">in finem canticum psalmi resurrectionis iubilate Deo omnis terra</span></p>
<p id="psalms-65-2"><span class="verse-num">65:2</span> <span class="verse-body">psalmum dicite nomini eius date gloriam laudi eius</span></p>
<p id="psalms-65-3"><span class="verse-num">65:3</span> <span class="verse-body">dicite Deo quam terribilia sunt opera tua Domine in multitudine virtutis tuae mentientur tibi inimici tui</span></p>
<p id="psalms-65-4"><span class="verse-num">65:4</span> <span class="verse-body">omnis terra adorent te et psallant tibi psalmum dicant nomini tuo diapsalma</span></p>
<p id="psalms-65-5"><span class="verse-num">65:5</span> <span class="verse-body">venite et videte opera Dei terribilis in consiliis super filios hominum</span></p>
<p id="psalms-65-6"><span class="verse-num">65:6</span> <span class="verse-body">qui convertit mare in aridam in flumine pertransibunt pede ibi laetabimur in ipso</span></p>
<p id="psalms-65-7"><span class="verse-num">65:7</span> <span class="verse-body">qui dominatur in virtute sua in aeternum oculi eius super gentes respiciunt qui exasperant non exaltentur in semet ipsis diapsalma</span></p>
<p id="psalms-65-8"><span class="verse-num">65:8</span> <span class="verse-body">benedicite gentes Deum nostrum et auditam facite vocem laudis eius</span></p>
<p id="psalms-65-9"><span class="verse-num">65:9</span> <span class="verse-body">qui posuit animam meam ad vitam et non dedit in commotionem pedes meos</span></p>
<p id="psalms-65-10"><span class="verse-num">65:10</span> <span class="verse-body">quoniam probasti nos Deus igne nos examinasti sicut examinatur argentum</span></p>
<p id="psalms-65-11"><span class="verse-num">65:11</span> <span class="verse-body">induxisti nos in laqueum posuisti tribulationes in dorso nostro</span></p>
<p id="psalms-65-12"><span class="verse-num">65:12</span> <span class="verse-body">inposuisti homines super capita nostra transivimus per ignem et aquam et eduxisti nos in refrigerium</span></p>
<p id="psalms-65-13"><span class="verse-num">65:13</span> <span class="verse-body">introibo in domum tuam in holocaustis reddam tibi vota mea</span></p>
<p id="psalms-65-14"><span class="verse-num">65:14</span> <span class="verse-body">quae distinxerunt labia mea et locutum est os meum in tribulatione mea</span></p>
<p id="psalms-65-15"><span class="verse-num">65:15</span> <span class="verse-body">holocausta medullata offeram tibi cum incensu arietum offeram tibi boves cum hircis diapsalma</span></p>
<p id="psalms-65-16"><span class="verse-num">65:16</span> <span class="verse-body">venite audite et narrabo omnes qui timetis Deum quanta fecit animae meae</span></p>
<p id="psalms-65-17"><span class="verse-num">65:17</span> <span class="verse-body">ad ipsum ore meo clamavi et exaltavi sub lingua mea</span></p>
<p id="psalms-65-18"><span class="verse-num">65:18</span> <span class="verse-body">iniquitatem si aspexi in corde meo non exaudiat Dominus</span></p>
<p id="psalms-65-19"><span class="verse-num">65:19</span> <span class="verse-body">propterea exaudivit Deus adtendit voci deprecationis meae</span></p>
<p id="psalms-65-20"><span class="verse-num">65:20</span> <span class="verse-body">benedictus Deus qui non amovit orationem meam et misericordiam suam a me __________________________________________________________________</span></p>
<h2 id="psalms-ch-66">Chapter 66</h2>
<p class="verses"><a href="#psalms-66-1">1</a> <a href="#psalms-66-2">2</a> <a href="#psalms-66-3">3</a> <a href="#psalms-66-4">4</a> <a href="#psalms-66-5">5</a> <a href="#psalms-66-6">6</a> <a href="#psalms-66-7">7</a> <a href="#psalms-66-8">8</a></p>
<p id="psalms-66-1"><span class="verse-num">66:1</span> <span class="verse-body">in finem in hymnis psalmus cantici</span></p>
<p id="psalms-66-2"><span class="verse-num">66:2</span> <span class="verse-body">Deus misereatur nostri et benedicat nobis inluminet vultum suum super nos et misereatur nostri diapsalma</span></p>
<p id="psalms-66-3"><span class="verse-num">66:3</span> <span class="verse-body">ut cognoscamus in terra viam tuam in omnibus gentibus salutare tuum</span></p>
<p id="psalms-66-4"><span class="verse-num">66:4</span> <span class="verse-body">confiteantur tibi populi Deus confiteantur tibi populi omnes</span></p>
<p id="psalms-66-5"><span class="verse-num">66:5</span> <span class="verse-body">laetentur et exultent gentes quoniam iudicas populos in aequitate et gentes in terra diriges diapsalma</span></p>
<p id="psalms-66-6"><span class="verse-num">66:6</span> <span class="verse-body">confiteantur tibi populi Deus confiteantur tibi populi omnes</span></p>
<p id="psalms-66-7"><span class="verse-num">66:7</span> <span class="verse-body">terra dedit fructum suum benedicat nos Deus Deus noster</span></p>
<p id="psalms-66-8"><span class="verse-num">66:8</span> <span class="verse-body">benedicat nos Deus et metuant eum omnes fines terrae __________________________________________________________________</span></p>
<h2 id="psalms-ch-67">Chapter 67</h2>
<p class="verses"><a href="#psalms-67-1">1</a> <a href="#psalms-67-2">2</a> <a href="#psalms-67-3">3</a> <a href="#psalms-67-4">4</a> <a href="#psalms-67-5">5</a> <a href="#psalms-67-6">6</a> <a href="#psalms-67-7">7</a> <a href="#psalms-67-8">8</a> <a href="#psalms-67-9">9</a> <a href="#psalms-67-10">10</a> <a href="#psalms-67-11">11</a> <a href="#psalms-67-12">12</a> <a href="#psalms-67-13">13</a> <a href="#psalms-67-14">14</a> <a href="#psalms-67-15">15</a> <a href="#psalms-67-16">16</a> <a href="#psalms-67-17">17</a> <a href="#psalms-67-18">18</a> <a href="#psalms-67-19">19</a> <a href="#psalms-67-20">20</a> <a href="#psalms-67-21">21</a> <a href="#psalms-67-22">22</a> <a href="#psalms-67-23">23</a> <a href="#psalms-67-24">24</a> <a href="#psalms-67-25">25</a> <a href="#psalms-67-26">26</a> <a href="#psalms-67-27">27</a> <a href="#psalms-67-28">28</a> <a href="#psalms-67-29">29</a> <a href="#psalms-67-30">30</a> <a href="#psalms-67-31">31</a> <a href="#psalms-67-32">32</a> <a href="#psalms-67-33">33</a> <a href="#psalms-67-34">34</a> <a href="#psalms-67-35">35</a> <a href="#psalms-67-36">36</a></p>
<p id="psalms-67-1"><span class="verse-num">67:1</span> <span class="verse-body">in finem David psalmus cantici</span></p>
<p id="psalms-67-2"><span class="verse-num">67:2</span> <span class="verse-body">exsurgat Deus et dissipentur inimici eius et fugiant qui oderunt eum a facie eius</span></p>
<p id="psalms-67-3"><span class="verse-num">67:3</span> <span class="verse-body">sicut deficit fumus deficiant sicut fluit cera a facie ignis sic pereant peccatores a facie Dei</span></p>
<p id="psalms-67-4"><span class="verse-num">67:4</span> <span class="verse-body">et iusti epulentur exultent in conspectu Dei delectentur in laetitia</span></p>
<p id="psalms-67-5"><span class="verse-num">67:5</span> <span class="verse-body">cantate Deo psalmum dicite nomini eius iter facite ei qui ascendit super occasum Dominus nomen illi et exultate in conspectu eius turbabuntur a facie eius</span></p>
<p id="psalms-67-6"><span class="verse-num">67:6</span> <span class="verse-body">patris orfanorum et iudicis viduarum Deus in loco sancto suo</span></p>
<p id="psalms-67-7"><span class="verse-num">67:7</span> <span class="verse-body">Deus inhabitare facit unius moris in domo qui educit vinctos in fortitudine similiter eos qui exasperant qui habitant in sepulchris</span></p>
<p id="psalms-67-8"><span class="verse-num">67:8</span> <span class="verse-body">Deus cum egredereris in conspectu populi tui cum pertransieris in deserto diapsalma</span></p>
<p id="psalms-67-9"><span class="verse-num">67:9</span> <span class="verse-body">terra mota est etenim caeli distillaverunt a facie Dei Sinai a facie Dei Israhel</span></p>
<p id="psalms-67-10"><span class="verse-num">67:10</span> <span class="verse-body">pluviam voluntariam segregabis Deus hereditati tuae et infirmata est tu vero perfecisti eam</span></p>
<p id="psalms-67-11"><span class="verse-num">67:11</span> <span class="verse-body">animalia tua habitant in ea parasti in dulcedine tua pauperi Deus</span></p>
<p id="psalms-67-12"><span class="verse-num">67:12</span> <span class="verse-body">Dominus dabit verbum evangelizantibus virtute multa</span></p>
<p id="psalms-67-13"><span class="verse-num">67:13</span> <span class="verse-body">rex virtutum dilecti *dilecti; et speciei domus dividere spolia</span></p>
<p id="psalms-67-14"><span class="verse-num">67:14</span> <span class="verse-body">si dormiatis inter medios cleros pinnae columbae deargentatae et posteriora dorsi eius in pallore auri</span></p>
<p id="psalms-67-15"><span class="verse-num">67:15</span> <span class="verse-body">dum discernit Caelestis reges super eam nive dealbabuntur in Selmon</span></p>
<p id="psalms-67-16"><span class="verse-num">67:16</span> <span class="verse-body">mons Dei mons pinguis mons coagulatus mons pinguis</span></p>
<p id="psalms-67-17"><span class="verse-num">67:17</span> <span class="verse-body">ut quid suspicamini montes coagulatos mons in quo beneplacitum est Deo habitare in eo etenim Dominus habitabit in finem</span></p>
<p id="psalms-67-18"><span class="verse-num">67:18</span> <span class="verse-body">currus Dei decem milibus multiplex milia laetantium Dominus in eis in Sina in sancto</span></p>
<p id="psalms-67-19"><span class="verse-num">67:19</span> <span class="verse-body">ascendisti in altum cepisti captivitatem accepisti dona in hominibus etenim non credentes inhabitare Dominum Deus</span></p>
<p id="psalms-67-20"><span class="verse-num">67:20</span> <span class="verse-body">benedictus Dominus die cotidie prosperum iter faciet nobis Deus salutarium nostrorum diapsalma</span></p>
<p id="psalms-67-21"><span class="verse-num">67:21</span> <span class="verse-body">Deus noster Deus salvos faciendi et Domini Domini exitus mortis</span></p>
<p id="psalms-67-22"><span class="verse-num">67:22</span> <span class="verse-body">verumtamen Deus confringet capita inimicorum suorum verticem capilli perambulantium in delictis suis</span></p>
<p id="psalms-67-23"><span class="verse-num">67:23</span> <span class="verse-body">dixit Dominus ex Basan convertam convertam in profundis maris</span></p>
<p id="psalms-67-24"><span class="verse-num">67:24</span> <span class="verse-body">ut intinguatur pes tuus in sanguine lingua canum tuorum ex inimicis ab ipso</span></p>
<p id="psalms-67-25"><span class="verse-num">67:25</span> <span class="verse-body">viderunt ingressus tui Deus ingressus Dei mei regis mei qui est in sancto</span></p>
<p id="psalms-67-26"><span class="verse-num">67:26</span> <span class="verse-body">praevenerunt principes coniuncti psallentibus in medio iuvencularum tympanistriarum</span></p>
<p id="psalms-67-27"><span class="verse-num">67:27</span> <span class="verse-body">in ecclesiis benedicite Deum Dominum de fontibus Israhel</span></p>
<p id="psalms-67-28"><span class="verse-num">67:28</span> <span class="verse-body">ibi Beniamin adulescentulus in mentis excessu principes Iuda duces eorum principes Zabulon principes Nepthali</span></p>
<p id="psalms-67-29"><span class="verse-num">67:29</span> <span class="verse-body">manda Deus virtutem tuam confirma Deus hoc quod operatus es nobis</span></p>
<p id="psalms-67-30"><span class="verse-num">67:30</span> <span class="verse-body">a templo tuo in Hierusalem tibi adferent reges munera</span></p>
<p id="psalms-67-31"><span class="verse-num">67:31</span> <span class="verse-body">increpa feras harundinis congregatio taurorum in vaccis populorum ut excludant eos qui probati sunt argento dissipa gentes quae bella volunt</span></p>
<p id="psalms-67-32"><span class="verse-num">67:32</span> <span class="verse-body">venient legati ex Aegypto Aethiopia praeveniet manus eius Deo</span></p>
<p id="psalms-67-33"><span class="verse-num">67:33</span> <span class="verse-body">regna terrae cantate Deo psallite Domino diapsalma %psallite Deo;</span></p>
<p id="psalms-67-34"><span class="verse-num">67:34</span> <span class="verse-body">qui ascendit super caelum caeli ad orientem ecce dabit voci suae vocem virtutis</span></p>
<p id="psalms-67-35"><span class="verse-num">67:35</span> <span class="verse-body">date gloriam Deo super Israhel magnificentia eius et virtus eius in nubibus</span></p>
<p id="psalms-67-36"><span class="verse-num">67:36</span> <span class="verse-body">mirabilis Deus in sanctis suis Deus Israhel ipse dabit virtutem et fortitudinem plebi suae benedictus Deus __________________________________________________________________</span></p>
<h2 id="psalms-ch-68">Chapter 68</h2>
<p class="verses"><a href="#psalms-68-1">1</a> <a href="#psalms-68-2">2</a> <a href="#psalms-68-3">3</a> <a href="#psalms-68-4">4</a> <a href="#psalms-68-5">5</a> <a href="#psalms-68-6">6</a> <a href="#psalms-68-7">7</a> <a href="#psalms-68-8">8</a> <a href="#psalms-68-9">9</a> <a href="#psalms-68-10">10</a> <a href="#psalms-68-11">11</a> <a href="#psalms-68-12">12</a> <a href="#psalms-68-13">13</a> <a href="#psalms-68-14">14</a> <a href="#psalms-68-15">15</a> <a href="#psalms-68-16">16</a> <a href="#psalms-68-17">17</a> <a href="#psalms-68-18">18</a> <a href="#psalms-68-19">19</a> <a href="#psalms-68-20">20</a> <a href="#psalms-68-21">21</a> <a href="#psalms-68-22">22</a> <a href="#psalms-68-23">23</a> <a href="#psalms-68-24">24</a> <a href="#psalms-68-25">25</a> <a href="#psalms-68-26">26</a> <a href="#psalms-68-27">27</a> <a href="#psalms-68-28">28</a> <a href="#psalms-68-29">29</a> <a href="#psalms-68-30">30</a> <a href="#psalms-68-31">31</a> <a href="#psalms-68-32">32</a> <a href="#psalms-68-33">33</a> <a href="#psalms-68-34">34</a> <a href="#psalms-68-35">35</a> <a href="#psalms-68-36">36</a> <a href="#psalms-68-37">37</a></p>
<p id="psalms-68-1"><span class="verse-num">68:1</span> <span class="verse-body">in finem pro his qui commutabuntur David</span></p>
<p id="psalms-68-2"><span class="verse-num">68:2</span> <span class="verse-body">salvum me fac Deus quoniam intraverunt aquae usque ad animam meam</span></p>
<p id="psalms-68-3"><span class="verse-num">68:3</span> <span class="verse-body">infixus sum in limum profundi et non est substantia veni in altitudines maris et tempestas demersit me</span></p>
<p id="psalms-68-4"><span class="verse-num">68:4</span> <span class="verse-body">laboravi clamans raucae factae sunt fauces meae defecerunt oculi mei dum spero in Deum meum</span></p>
<p id="psalms-68-5"><span class="verse-num">68:5</span> <span class="verse-body">multiplicati sunt super capillos capitis mei qui oderunt me gratis confortati sunt qui persecuti sunt me inimici mei iniuste quae non rapui tunc exsolvebam</span></p>
<p id="psalms-68-6"><span class="verse-num">68:6</span> <span class="verse-body">Deus tu scis insipientiam meam et delicta mea a te non sunt abscondita</span></p>
<p id="psalms-68-7"><span class="verse-num">68:7</span> <span class="verse-body">non erubescant in me qui expectant te Domine Domine virtutum non confundantur super me qui quaerunt te Deus Israhel</span></p>
<p id="psalms-68-8"><span class="verse-num">68:8</span> <span class="verse-body">quoniam propter te sustinui obprobrium operuit confusio faciem meam</span></p>
<p id="psalms-68-9"><span class="verse-num">68:9</span> <span class="verse-body">extraneus factus sum fratribus meis et peregrinus filiis matris meae</span></p>
<p id="psalms-68-10"><span class="verse-num">68:10</span> <span class="verse-body">quoniam zelus domus tuae comedit me et obprobria exprobrantium tibi ceciderunt super me</span></p>
<p id="psalms-68-11"><span class="verse-num">68:11</span> <span class="verse-body">et operui in ieiunio animam meam et factum est in obprobrium mihi</span></p>
<p id="psalms-68-12"><span class="verse-num">68:12</span> <span class="verse-body">et posui vestimentum meum cilicium et factus sum illis in parabolam</span></p>
<p id="psalms-68-13"><span class="verse-num">68:13</span> <span class="verse-body">adversum me exercebantur qui sedebant in porta et in me psallebant qui bibebant vinum</span></p>
<p id="psalms-68-14"><span class="verse-num">68:14</span> <span class="verse-body">ego vero orationem meam ad te Domine tempus beneplaciti Deus in multitudine misericordiae tuae exaudi me in veritate salutis tuae</span></p>
<p id="psalms-68-15"><span class="verse-num">68:15</span> <span class="verse-body">eripe me de luto ut non infigar liberer ab his qui oderunt me et de profundis aquarum</span></p>
<p id="psalms-68-16"><span class="verse-num">68:16</span> <span class="verse-body">non me demergat tempestas aquae neque absorbeat me profundum neque urgeat super me puteus os suum</span></p>
<p id="psalms-68-17"><span class="verse-num">68:17</span> <span class="verse-body">exaudi me Domine quoniam benigna est misericordia tua secundum multitudinem miserationum tuarum respice me</span></p>
<p id="psalms-68-18"><span class="verse-num">68:18</span> <span class="verse-body">et ne avertas faciem tuam a puero tuo quoniam tribulor velociter exaudi me</span></p>
<p id="psalms-68-19"><span class="verse-num">68:19</span> <span class="verse-body">intende animae meae et libera eam propter inimicos meos eripe me</span></p>
<p id="psalms-68-20"><span class="verse-num">68:20</span> <span class="verse-body">tu scis inproperium meum et confusionem et reverentiam meam</span></p>
<p id="psalms-68-21"><span class="verse-num">68:21</span> <span class="verse-body">in conspectu tuo sunt omnes qui tribulant me inproperium expectavit cor meum et miseriam et sustinui qui simul contristaretur et non fuit et qui consolaretur et non inveni</span></p>
<p id="psalms-68-22"><span class="verse-num">68:22</span> <span class="verse-body">et dederunt in escam meam fel et in siti mea potaverunt me aceto</span></p>
<p id="psalms-68-23"><span class="verse-num">68:23</span> <span class="verse-body">fiat mensa eorum coram ipsis in laqueum et in retributiones et in scandalum</span></p>
<p id="psalms-68-24"><span class="verse-num">68:24</span> <span class="verse-body">obscurentur oculi eorum ne videant et dorsum eorum semper incurva</span></p>
<p id="psalms-68-25"><span class="verse-num">68:25</span> <span class="verse-body">effunde super eos iram tuam et furor irae tuae conprehendat eos</span></p>
<p id="psalms-68-26"><span class="verse-num">68:26</span> <span class="verse-body">fiat habitatio eorum deserta et in tabernaculis eorum non sit qui inhabitet</span></p>
<p id="psalms-68-27"><span class="verse-num">68:27</span> <span class="verse-body">quoniam quem tu percussisti persecuti sunt et super dolorem vulnerum meorum addiderunt</span></p>
<p id="psalms-68-28"><span class="verse-num">68:28</span> <span class="verse-body">adpone iniquitatem super iniquitatem eorum et non intrent in iustitia tua</span></p>
<p id="psalms-68-29"><span class="verse-num">68:29</span> <span class="verse-body">deleantur de libro viventium et cum iustis non scribantur</span></p>
<p id="psalms-68-30"><span class="verse-num">68:30</span> <span class="verse-body">ego sum pauper et dolens salus tua Deus suscepit me</span></p>
<p id="psalms-68-31"><span class="verse-num">68:31</span> <span class="verse-body">laudabo nomen Dei cum cantico magnificabo eum in laude</span></p>
<p id="psalms-68-32"><span class="verse-num">68:32</span> <span class="verse-body">et placebit Deo super vitulum novellum cornua producentem et ungulas</span></p>
<p id="psalms-68-33"><span class="verse-num">68:33</span> <span class="verse-body">videant pauperes et laetentur quaerite Deum et vivet anima vestra</span></p>
<p id="psalms-68-34"><span class="verse-num">68:34</span> <span class="verse-body">quoniam exaudivit pauperes Dominus et vinctos suos non despexit</span></p>
<p id="psalms-68-35"><span class="verse-num">68:35</span> <span class="verse-body">laudent illum caeli et terra mare et omnia reptilia in eis</span></p>
<p id="psalms-68-36"><span class="verse-num">68:36</span> <span class="verse-body">quoniam Deus salvam faciet Sion et aedificabuntur civitates Iudaeae et inhabitabunt ibi et hereditate adquirent eam</span></p>
<p id="psalms-68-37"><span class="verse-num">68:37</span> <span class="verse-body">et semen servorum eius possidebunt eam et qui diligunt nomen eius habitabunt in ea __________________________________________________________________</span></p>
<h2 id="psalms-ch-69">Chapter 69</h2>
<p class="verses"><a href="#psalms-69-1">1</a> <a href="#psalms-69-2">2</a> <a href="#psalms-69-3">3</a> <a href="#psalms-69-4">4</a> <a href="#psalms-69-5">5</a> <a href="#psalms-69-6">6</a></p>
<p id="psalms-69-1"><span class="verse-num">69:1</span> <span class="verse-body">in finem David in rememoratione eo quod salvum me fecit Dominus</span></p>
<p id="psalms-69-2"><span class="verse-num">69:2</span> <span class="verse-body">Deus in adiutorium meum intende * Domine ad adiuvandum me festina;</span></p>
<p id="psalms-69-3"><span class="verse-num">69:3</span> <span class="verse-body">confundantur et revereantur qui quaerunt animam meam</span></p>
<p id="psalms-69-4"><span class="verse-num">69:4</span> <span class="verse-body">avertantur retrorsum et erubescant qui volunt mihi mala avertantur statim erubescentes qui dicunt %mihi; euge euge</span></p>
<p id="psalms-69-5"><span class="verse-num">69:5</span> <span class="verse-body">exultent et laetentur in te omnes qui quaerunt te et dicant semper magnificetur Deus qui diligunt salutare tuum</span></p>
<p id="psalms-69-6"><span class="verse-num">69:6</span> <span class="verse-body">ego vero egenus et pauper Deus adiuva me adiutor meus et liberator meus es tu Domine ne moreris __________________________________________________________________</span></p>
<h2 id="psalms-ch-70">Chapter 70</h2>
<p class="verses"><a href="#psalms-70-1">1</a> <a href="#psalms-70-2">2</a> <a href="#psalms-70-3">3</a> <a href="#psalms-70-4">4</a> <a href="#psalms-70-5">5</a> <a href="#psalms-70-6">6</a> <a href="#psalms-70-7">7</a> <a href="#psalms-70-8">8</a> <a href="#psalms-70-9">9</a> <a href="#psalms-70-10">10</a> <a href="#psalms-70-11">11</a> <a href="#psalms-70-12">12</a> <a href="#psalms-70-13">13</a> <a href="#psalms-70-14">14</a> <a href="#psalms-70-15">15</a> <a href="#psalms-70-16">16</a> <a href="#psalms-70-17">17</a> <a href="#psalms-70-18">18</a> <a href="#psalms-70-19">19</a> <a href="#psalms-70-20">20</a> <a href="#psalms-70-21">21</a> <a href="#psalms-70-22">22</a> <a href="#psalms-70-23">23</a> <a href="#psalms-70-24">24</a></p>
<p id="psalms-70-1"><span class="verse-num">70:1</span> <span class="verse-body">David psalmus filiorum Ionadab et priorum captivorum in te Domine speravi non confundar in aeternum</span></p>
<p id="psalms-70-2"><span class="verse-num">70:2</span> <span class="verse-body">in iustitia tua libera me et eripe me inclina ad me aurem tuam et salva me</span></p>
<p id="psalms-70-3"><span class="verse-num">70:3</span> <span class="verse-body">esto mihi in Deum protectorem et in locum munitum ut salvum me facias quoniam firmamentum meum et refugium meum es tu</span></p>
<p id="psalms-70-4"><span class="verse-num">70:4</span> <span class="verse-body">Deus meus eripe me de manu peccatoris de manu contra legem agentis et iniqui</span></p>
<p id="psalms-70-5"><span class="verse-num">70:5</span> <span class="verse-body">quoniam tu es patientia mea Domine Domine spes mea a iuventute mea</span></p>
<p id="psalms-70-6"><span class="verse-num">70:6</span> <span class="verse-body">in te confirmatus sum ex utero de ventre matris meae tu es protector meus in te cantatio mea semper</span></p>
<p id="psalms-70-7"><span class="verse-num">70:7</span> <span class="verse-body">tamquam prodigium factus sum multis et tu adiutor fortis</span></p>
<p id="psalms-70-8"><span class="verse-num">70:8</span> <span class="verse-body">repleatur os meum laude ut cantem gloriam tuam tota die magnitudinem tuam</span></p>
<p id="psalms-70-9"><span class="verse-num">70:9</span> <span class="verse-body">non proicias me in tempore senectutis cum deficiet virtus mea ne derelinquas me</span></p>
<p id="psalms-70-10"><span class="verse-num">70:10</span> <span class="verse-body">quia dixerunt inimici mei mihi et qui custodiebant animam meam consilium fecerunt in unum</span></p>
<p id="psalms-70-11"><span class="verse-num">70:11</span> <span class="verse-body">dicentes Deus dereliquit eum persequimini et conprehendite eum quia non est qui eripiat</span></p>
<p id="psalms-70-12"><span class="verse-num">70:12</span> <span class="verse-body">Deus ne elongeris a me Deus meus in adiutorium meum respice</span></p>
<p id="psalms-70-13"><span class="verse-num">70:13</span> <span class="verse-body">confundantur et deficiant detrahentes animae meae operiantur confusione et pudore qui quaerunt mala mihi</span></p>
<p id="psalms-70-14"><span class="verse-num">70:14</span> <span class="verse-body">ego autem semper sperabo et adiciam super omnem laudem tuam</span></p>
<p id="psalms-70-15"><span class="verse-num">70:15</span> <span class="verse-body">os meum adnuntiabit iustitiam tuam tota die salutem tuam quoniam non cognovi litteraturam</span></p>
<p id="psalms-70-16"><span class="verse-num">70:16</span> <span class="verse-body">introibo in potentiam Domini Domine memorabor iustitiae tuae solius</span></p>
<p id="psalms-70-17"><span class="verse-num">70:17</span> <span class="verse-body">Deus docuisti me ex iuventute mea et usque nunc pronuntiabo mirabilia tua</span></p>
<p id="psalms-70-18"><span class="verse-num">70:18</span> <span class="verse-body">et usque in senectam et senium Deus ne derelinquas me donec adnuntiem brachium tuum generationi omni quae ventura est potentiam tuam</span></p>
<p id="psalms-70-19"><span class="verse-num">70:19</span> <span class="verse-body">et iustitiam tuam Deus usque in altissima quae fecisti magnalia Deus quis similis tibi</span></p>
<p id="psalms-70-20"><span class="verse-num">70:20</span> <span class="verse-body">quantas ostendisti mihi tribulationes multas et malas et conversus vivificasti me et de abyssis terrae iterum reduxisti me</span></p>
<p id="psalms-70-21"><span class="verse-num">70:21</span> <span class="verse-body">multiplicasti magnificentiam tuam et conversus consolatus es me</span></p>
<p id="psalms-70-22"><span class="verse-num">70:22</span> <span class="verse-body">nam et ego confitebor tibi in vasis psalmi veritatem tuam Deus psallam tibi in cithara Sanctus Israhel</span></p>
<p id="psalms-70-23"><span class="verse-num">70:23</span> <span class="verse-body">exultabunt labia mea cum cantavero tibi et anima mea quam redemisti</span></p>
<p id="psalms-70-24"><span class="verse-num">70:24</span> <span class="verse-body">sed et lingua mea tota die meditabitur iustitiam tuam cum confusi et reveriti fuerint qui quaerunt mala mihi __________________________________________________________________</span></p>
<h2 id="psalms-ch-71">Chapter 71</h2>
<p class="verses"><a href="#psalms-71-1">1</a> <a href="#psalms-71-2">2</a> <a href="#psalms-71-3">3</a> <a href="#psalms-71-4">4</a> <a href="#psalms-71-5">5</a> <a href="#psalms-71-6">6</a> <a href="#psalms-71-7">7</a> <a href="#psalms-71-8">8</a> <a href="#psalms-71-9">9</a> <a href="#psalms-71-10">10</a> <a href="#psalms-71-11">11</a> <a href="#psalms-71-12">12</a> <a href="#psalms-71-13">13</a> <a href="#psalms-71-14">14</a> <a href="#psalms-71-15">15</a> <a href="#psalms-71-16">16</a> <a href="#psalms-71-17">17</a> <a href="#psalms-71-18">18</a> <a href="#psalms-71-19">19</a> <a href="#psalms-71-20">20</a></p>
<p id="psalms-71-1"><span class="verse-num">71:1</span> <span class="verse-body">in Salomonem</span></p>
<p id="psalms-71-2"><span class="verse-num">71:2</span> <span class="verse-body">Deus iudicium tuum regi da et iustitiam tuam filio regis iudicare populum tuum in iustitia et pauperes tuos in iudicio</span></p>
<p id="psalms-71-3"><span class="verse-num">71:3</span> <span class="verse-body">suscipiant montes pacem populo et colles iustitiam</span></p>
<p id="psalms-71-4"><span class="verse-num">71:4</span> <span class="verse-body">iudicabit pauperes populi et salvos faciet filios pauperum et humiliabit calumniatorem</span></p>
<p id="psalms-71-5"><span class="verse-num">71:5</span> <span class="verse-body">et permanebit cum sole et ante lunam generationes generationum</span></p>
<p id="psalms-71-6"><span class="verse-num">71:6</span> <span class="verse-body">descendet sicut pluvia in vellus et sicut stillicidia stillantia super terram</span></p>
<p id="psalms-71-7"><span class="verse-num">71:7</span> <span class="verse-body">orietur in diebus eius iustitia et abundantia pacis donec auferatur luna</span></p>
<p id="psalms-71-8"><span class="verse-num">71:8</span> <span class="verse-body">et dominabitur a mari usque ad mare et a flumine usque ad terminos orbis terrarum</span></p>
<p id="psalms-71-9"><span class="verse-num">71:9</span> <span class="verse-body">coram illo procident Aethiopes et inimici eius terram lingent</span></p>
<p id="psalms-71-10"><span class="verse-num">71:10</span> <span class="verse-body">reges Tharsis et insulae munera offerent reges Arabum et Saba dona adducent</span></p>
<p id="psalms-71-11"><span class="verse-num">71:11</span> <span class="verse-body">et adorabunt eum omnes reges omnes gentes servient ei</span></p>
<p id="psalms-71-12"><span class="verse-num">71:12</span> <span class="verse-body">quia liberavit pauperem a potente et pauperem cui non erat adiutor</span></p>
<p id="psalms-71-13"><span class="verse-num">71:13</span> <span class="verse-body">parcet pauperi et inopi et animas pauperum salvas faciet</span></p>
<p id="psalms-71-14"><span class="verse-num">71:14</span> <span class="verse-body">ex usuris et iniquitate redimet animas eorum et honorabile nomen eorum coram illo</span></p>
<p id="psalms-71-15"><span class="verse-num">71:15</span> <span class="verse-body">et vivet et dabitur ei de auro Arabiae et orabunt de ipso semper tota die benedicent ei</span></p>
<p id="psalms-71-16"><span class="verse-num">71:16</span> <span class="verse-body">erit firmamentum in terra in summis montium superextolletur super Libanum fructus eius et florebunt de civitate sicut faenum terrae</span></p>
<p id="psalms-71-17"><span class="verse-num">71:17</span> <span class="verse-body">sit nomen eius benedictum in saecula ante solem permanet nomen eius et benedicentur in ipso omnes tribus terrae omnes gentes beatificabunt eum</span></p>
<p id="psalms-71-18"><span class="verse-num">71:18</span> <span class="verse-body">benedictus Dominus Deus Deus Israhel qui facit mirabilia solus</span></p>
<p id="psalms-71-19"><span class="verse-num">71:19</span> <span class="verse-body">et benedictum nomen maiestatis eius in aeternum et replebitur maiestate eius omnis terra fiat fiat</span></p>
<p id="psalms-71-20"><span class="verse-num">71:20</span> <span class="verse-body">defecerunt laudes David filii Iesse __________________________________________________________________</span></p>
<h2 id="psalms-ch-72">Chapter 72</h2>
<p class="verses"><a href="#psalms-72-1">1</a> <a href="#psalms-72-2">2</a> <a href="#psalms-72-3">3</a> <a href="#psalms-72-4">4</a> <a href="#psalms-72-5">5</a> <a href="#psalms-72-6">6</a> <a href="#psalms-72-7">7</a> <a href="#psalms-72-8">8</a> <a href="#psalms-72-9">9</a> <a href="#psalms-72-10">10</a> <a href="#psalms-72-11">11</a> <a href="#psalms-72-12">12</a> <a href="#psalms-72-13">13</a> <a href="#psalms-72-14">14</a> <a href="#psalms-72-15">15</a> <a href="#psalms-72-16">16</a> <a href="#psalms-72-17">17</a> <a href="#psalms-72-18">18</a> <a href="#psalms-72-19">19</a> <a href="#psalms-72-20">20</a> <a href="#psalms-72-21">21</a> <a href="#psalms-72-22">22</a> <a href="#psalms-72-23">23</a> <a href="#psalms-72-24">24</a> <a href="#psalms-72-25">25</a> <a href="#psalms-72-26">26</a> <a href="#psalms-72-27">27</a> <a href="#psalms-72-28">28</a></p>
<p id="psalms-72-1"><span class="verse-num">72:1</span> <span class="verse-body">psalmus Asaph quam bonus Israhel Deus his qui recto sunt corde</span></p>
<p id="psalms-72-2"><span class="verse-num">72:2</span> <span class="verse-body">mei autem paene moti sunt pedes paene effusi sunt gressus mei</span></p>
<p id="psalms-72-3"><span class="verse-num">72:3</span> <span class="verse-body">quia zelavi super iniquis pacem peccatorum videns</span></p>
<p id="psalms-72-4"><span class="verse-num">72:4</span> <span class="verse-body">quia non est respectus morti eorum et firmamentum in plaga eorum</span></p>
<p id="psalms-72-5"><span class="verse-num">72:5</span> <span class="verse-body">in labore hominum non sunt et cum hominibus non flagellabuntur</span></p>
<p id="psalms-72-6"><span class="verse-num">72:6</span> <span class="verse-body">ideo tenuit eos superbia operti sunt iniquitate et impietate sua</span></p>
<p id="psalms-72-7"><span class="verse-num">72:7</span> <span class="verse-body">prodiet quasi ex adipe iniquitas eorum transierunt in affectum cordis</span></p>
<p id="psalms-72-8"><span class="verse-num">72:8</span> <span class="verse-body">cogitaverunt et locuti sunt in nequitia iniquitatem in excelso locuti sunt</span></p>
<p id="psalms-72-9"><span class="verse-num">72:9</span> <span class="verse-body">posuerunt in caelum os suum et lingua eorum transivit in terra</span></p>
<p id="psalms-72-10"><span class="verse-num">72:10</span> <span class="verse-body">ideo convertetur populus meus hic et dies pleni invenientur in eis</span></p>
<p id="psalms-72-11"><span class="verse-num">72:11</span> <span class="verse-body">et dixerunt quomodo scit Deus et si est scientia in Excelso</span></p>
<p id="psalms-72-12"><span class="verse-num">72:12</span> <span class="verse-body">ecce ipsi peccatores et abundantes in saeculo obtinuerunt divitias</span></p>
<p id="psalms-72-13"><span class="verse-num">72:13</span> <span class="verse-body">%et dixi; ergo sine causa iustificavi cor meum et lavi inter innocentes manus meas</span></p>
<p id="psalms-72-14"><span class="verse-num">72:14</span> <span class="verse-body">et fui flagellatus tota die et castigatio mea in matutino</span></p>
<p id="psalms-72-15"><span class="verse-num">72:15</span> <span class="verse-body">si dicebam narrabo sic ecce nationem filiorum tuorum reprobavi</span></p>
<p id="psalms-72-16"><span class="verse-num">72:16</span> <span class="verse-body">et existimabam cognoscere hoc labor est ante me</span></p>
<p id="psalms-72-17"><span class="verse-num">72:17</span> <span class="verse-body">donec intrem in sanctuarium Dei intellegam in novissimis eorum</span></p>
<p id="psalms-72-18"><span class="verse-num">72:18</span> <span class="verse-body">verumtamen propter dolos posuisti eis deiecisti eos dum adlevarentur</span></p>
<p id="psalms-72-19"><span class="verse-num">72:19</span> <span class="verse-body">quomodo facti sunt in desolationem subito defecerunt perierunt propter iniquitatem suam</span></p>
<p id="psalms-72-20"><span class="verse-num">72:20</span> <span class="verse-body">velut somnium surgentium Domine in civitate tua imaginem ipsorum ad nihilum rediges</span></p>
<p id="psalms-72-21"><span class="verse-num">72:21</span> <span class="verse-body">quia inflammatum est cor meum et renes mei commutati sunt</span></p>
<p id="psalms-72-22"><span class="verse-num">72:22</span> <span class="verse-body">et ego ad nihilum redactus sum et nescivi</span></p>
<p id="psalms-72-23"><span class="verse-num">72:23</span> <span class="verse-body">ut iumentum factus sum apud te et ego semper tecum</span></p>
<p id="psalms-72-24"><span class="verse-num">72:24</span> <span class="verse-body">tenuisti manum dexteram meam et in voluntate tua deduxisti me et cum gloria suscepisti me</span></p>
<p id="psalms-72-25"><span class="verse-num">72:25</span> <span class="verse-body">quid enim mihi est in caelo et a te quid volui super terram</span></p>
<p id="psalms-72-26"><span class="verse-num">72:26</span> <span class="verse-body">defecit caro mea et cor meum Deus cordis mei et pars mea Deus in aeternum</span></p>
<p id="psalms-72-27"><span class="verse-num">72:27</span> <span class="verse-body">quia ecce qui elongant se a te peribunt perdidisti omnem qui fornicatur abs te</span></p>
<p id="psalms-72-28"><span class="verse-num">72:28</span> <span class="verse-body">mihi autem adherere Deo bonum est ponere in Domino Deo spem meam ut adnuntiem omnes praedicationes tuas % in portis filiae Sion; __________________________________________________________________</span></p>
<h2 id="psalms-ch-73">Chapter 73</h2>
<p class="verses"><a href="#psalms-73-1">1</a> <a href="#psalms-73-2">2</a> <a href="#psalms-73-3">3</a> <a href="#psalms-73-4">4</a> <a href="#psalms-73-5">5</a> <a href="#psalms-73-6">6</a> <a href="#psalms-73-7">7</a> <a href="#psalms-73-8">8</a> <a href="#psalms-73-9">9</a> <a href="#psalms-73-10">10</a> <a href="#psalms-73-11">11</a> <a href="#psalms-73-12">12</a> <a href="#psalms-73-13">13</a> <a href="#psalms-73-14">14</a> <a href="#psalms-73-15">15</a> <a href="#psalms-73-16">16</a> <a href="#psalms-73-17">17</a> <a href="#psalms-73-18">18</a> <a href="#psalms-73-19">19</a> <a href="#psalms-73-20">20</a> <a href="#psalms-73-21">21</a> <a href="#psalms-73-22">22</a> <a href="#psalms-73-23">23</a></p>
<p id="psalms-73-1"><span class="verse-num">73:1</span> <span class="verse-body">intellectus Asaph ut quid Deus reppulisti in finem iratus est furor tuus super oves pascuae tuae</span></p>
<p id="psalms-73-2"><span class="verse-num">73:2</span> <span class="verse-body">memor esto congregationis tuae quam possedisti ab initio redemisti virgam hereditatis tuae mons Sion in quo habitasti in eo</span></p>
<p id="psalms-73-3"><span class="verse-num">73:3</span> <span class="verse-body">leva manus tuas in superbias eorum in finem quanta malignatus est inimicus in sancto</span></p>
<p id="psalms-73-4"><span class="verse-num">73:4</span> <span class="verse-body">et gloriati sunt qui oderunt te in medio sollemnitatis tuae posuerunt signa sua signa</span></p>
<p id="psalms-73-5"><span class="verse-num">73:5</span> <span class="verse-body">et non cognoverunt sicut in exitu super summum quasi in silva lignorum securibus</span></p>
<p id="psalms-73-6"><span class="verse-num">73:6</span> <span class="verse-body">exciderunt ianuas eius in id ipsum in securi et ascia deiecerunt %eam;</span></p>
<p id="psalms-73-7"><span class="verse-num">73:7</span> <span class="verse-body">incenderunt igni sanctuarium tuum in terra polluerunt tabernaculum nominis tui</span></p>
<p id="psalms-73-8"><span class="verse-num">73:8</span> <span class="verse-body">dixerunt in corde suo cognatio eorum simul quiescere faciamus omnes dies festos Dei a terra</span></p>
<p id="psalms-73-9"><span class="verse-num">73:9</span> <span class="verse-body">signa nostra non vidimus iam non est propheta et nos non cognoscet amplius</span></p>
<p id="psalms-73-10"><span class="verse-num">73:10</span> <span class="verse-body">usquequo Deus inproperabit inimicus inritat adversarius nomen tuum in finem</span></p>
<p id="psalms-73-11"><span class="verse-num">73:11</span> <span class="verse-body">ut quid avertis manum tuam et dexteram tuam de medio sinu tuo in finem</span></p>
<p id="psalms-73-12"><span class="verse-num">73:12</span> <span class="verse-body">Deus autem rex noster ante saeculum operatus est salutes in medio terrae</span></p>
<p id="psalms-73-13"><span class="verse-num">73:13</span> <span class="verse-body">tu confirmasti in virtute tua mare contribulasti capita draconum in aquis</span></p>
<p id="psalms-73-14"><span class="verse-num">73:14</span> <span class="verse-body">tu confregisti capita draconis dedisti eum escam populis Aethiopum</span></p>
<p id="psalms-73-15"><span class="verse-num">73:15</span> <span class="verse-body">tu disrupisti fontem et torrentes * tu siccasti fluvios Aetham;</span></p>
<p id="psalms-73-16"><span class="verse-num">73:16</span> <span class="verse-body">tuus est dies et tua est nox tu fabricatus es auroram et solem</span></p>
<p id="psalms-73-17"><span class="verse-num">73:17</span> <span class="verse-body">tu fecisti omnes terminos terrae aestatem et ver tu plasmasti ea</span></p>
<p id="psalms-73-18"><span class="verse-num">73:18</span> <span class="verse-body">memor esto huius inimicus inproperavit Dominum et populus insipiens incitavit nomen tuum</span></p>
<p id="psalms-73-19"><span class="verse-num">73:19</span> <span class="verse-body">ne tradas bestiis animam confitentem tibi animas pauperum tuorum ne obliviscaris in finem</span></p>
<p id="psalms-73-20"><span class="verse-num">73:20</span> <span class="verse-body">respice in testamentum tuum quia repleti sunt qui obscurati sunt terrae domibus iniquitatum</span></p>
<p id="psalms-73-21"><span class="verse-num">73:21</span> <span class="verse-body">ne avertatur humilis factus confusus pauper et inops laudabunt nomen tuum</span></p>
<p id="psalms-73-22"><span class="verse-num">73:22</span> <span class="verse-body">exsurge Deus iudica causam tuam memor esto inproperiorum tuorum eorum qui ab insipiente sunt tota die</span></p>
<p id="psalms-73-23"><span class="verse-num">73:23</span> <span class="verse-body">ne obliviscaris voces inimicorum tuorum superbia eorum qui te oderunt ascendit semper __________________________________________________________________</span></p>
<h2 id="psalms-ch-74">Chapter 74</h2>
<p class="verses"><a href="#psalms-74-1">1</a> <a href="#psalms-74-2">2</a> <a href="#psalms-74-3">3</a> <a href="#psalms-74-4">4</a> <a href="#psalms-74-5">5</a> <a href="#psalms-74-6">6</a> <a href="#psalms-74-7">7</a> <a href="#psalms-74-8">8</a> <a href="#psalms-74-9">9</a> <a href="#psalms-74-10">10</a> <a href="#psalms-74-11">11</a></p>
<p id="psalms-74-1"><span class="verse-num">74:1</span> <span class="verse-body">in finem ne corrumpas psalmus Asaph cantici</span></p>
<p id="psalms-74-2"><span class="verse-num">74:2</span> <span class="verse-body">confitebimur tibi Deus confitebimur et invocabimus nomen tuum narrabimus mirabilia tua</span></p>
<p id="psalms-74-3"><span class="verse-num">74:3</span> <span class="verse-body">cum accepero tempus ego iustitias iudicabo</span></p>
<p id="psalms-74-4"><span class="verse-num">74:4</span> <span class="verse-body">liquefacta est terra et omnes qui habitant in ea ego confirmavi columnas eius diapsalma</span></p>
<p id="psalms-74-5"><span class="verse-num">74:5</span> <span class="verse-body">dixi iniquis nolite inique facere et delinquentibus nolite exaltare cornu</span></p>
<p id="psalms-74-6"><span class="verse-num">74:6</span> <span class="verse-body">nolite extollere in altum cornu vestrum nolite loqui adversus Deum iniquitatem</span></p>
<p id="psalms-74-7"><span class="verse-num">74:7</span> <span class="verse-body">quia neque ab oriente neque ab occidente neque a desertis montibus</span></p>
<p id="psalms-74-8"><span class="verse-num">74:8</span> <span class="verse-body">quoniam Deus iudex est hunc humiliat et hunc exaltat</span></p>
<p id="psalms-74-9"><span class="verse-num">74:9</span> <span class="verse-body">quia calix in manu Domini vini meri plenus mixto et inclinavit ex hoc in hoc verum fex eius non est exinanita bibent omnes peccatores terrae</span></p>
<p id="psalms-74-10"><span class="verse-num">74:10</span> <span class="verse-body">ego autem adnuntiabo in saeculum cantabo Deo Iacob</span></p>
<p id="psalms-74-11"><span class="verse-num">74:11</span> <span class="verse-body">et omnia cornua peccatorum confringam et exaltabuntur cornua iusti __________________________________________________________________</span></p>
<h2 id="psalms-ch-75">Chapter 75</h2>
<p class="verses"><a href="#psalms-75-1">1</a> <a href="#psalms-75-2">2</a> <a href="#psalms-75-3">3</a> <a href="#psalms-75-4">4</a> <a href="#psalms-75-5">5</a> <a href="#psalms-75-6">6</a> <a href="#psalms-75-7">7</a> <a href="#psalms-75-8">8</a> <a href="#psalms-75-9">9</a> <a href="#psalms-75-10">10</a> <a href="#psalms-75-11">11</a> <a href="#psalms-75-12">12</a> <a href="#psalms-75-13">13</a></p>
<p id="psalms-75-1"><span class="verse-num">75:1</span> <span class="verse-body">in finem in laudibus psalmus Asaph canticum ad Assyrium</span></p>
<p id="psalms-75-2"><span class="verse-num">75:2</span> <span class="verse-body">notus in Iudaea Deus in Israhel magnum nomen eius</span></p>
<p id="psalms-75-3"><span class="verse-num">75:3</span> <span class="verse-body">et factus est in pace locus eius et habitatio eius in Sion</span></p>
<p id="psalms-75-4"><span class="verse-num">75:4</span> <span class="verse-body">ibi confregit potentias arcuum scutum et gladium et bellum diapsalma</span></p>
<p id="psalms-75-5"><span class="verse-num">75:5</span> <span class="verse-body">inluminas tu mirabiliter de montibus aeternis</span></p>
<p id="psalms-75-6"><span class="verse-num">75:6</span> <span class="verse-body">turbati sunt omnes insipientes corde dormierunt somnum suum et nihil invenerunt omnes viri divitiarum manibus suis</span></p>
<p id="psalms-75-7"><span class="verse-num">75:7</span> <span class="verse-body">ab increpatione tua Deus Iacob dormitaverunt qui ascenderunt equos</span></p>
<p id="psalms-75-8"><span class="verse-num">75:8</span> <span class="verse-body">tu terribilis es et quis resistet tibi ex tunc ira tua</span></p>
<p id="psalms-75-9"><span class="verse-num">75:9</span> <span class="verse-body">de caelo auditum fecisti iudicium terra timuit et quievit</span></p>
<p id="psalms-75-10"><span class="verse-num">75:10</span> <span class="verse-body">cum exsurgeret in iudicium Deus ut salvos faceret omnes mansuetos terrae diapsalma</span></p>
<p id="psalms-75-11"><span class="verse-num">75:11</span> <span class="verse-body">quoniam cogitatio hominis confitebitur tibi et reliquiae cogitationis diem festum agent tibi</span></p>
<p id="psalms-75-12"><span class="verse-num">75:12</span> <span class="verse-body">vovete et reddite Domino Deo vestro omnes qui in circuitu eius adferent munera terribili</span></p>
<p id="psalms-75-13"><span class="verse-num">75:13</span> <span class="verse-body">et ei qui aufert spiritus principum terribili apud reges terrae __________________________________________________________________</span></p>
<h2 id="psalms-ch-76">Chapter 76</h2>
<p class="verses"><a href="#psalms-76-1">1</a> <a href="#psalms-76-2">2</a> <a href="#psalms-76-3">3</a> <a href="#psalms-76-4">4</a> <a href="#psalms-76-5">5</a> <a href="#psalms-76-6">6</a> <a href="#psalms-76-7">7</a> <a href="#psalms-76-8">8</a> <a href="#psalms-76-9">9</a> <a href="#psalms-76-10">10</a> <a href="#psalms-76-11">11</a> <a href="#psalms-76-12">12</a> <a href="#psalms-76-13">13</a> <a href="#psalms-76-14">14</a> <a href="#psalms-76-15">15</a> <a href="#psalms-76-16">16</a> <a href="#psalms-76-17">17</a> <a href="#psalms-76-18">18</a> <a href="#psalms-76-19">19</a> <a href="#psalms-76-20">20</a> <a href="#psalms-76-21">21</a></p>
<p id="psalms-76-1"><span class="verse-num">76:1</span> <span class="verse-body">in finem pro Idithun psalmus Asaph</span></p>
<p id="psalms-76-2"><span class="verse-num">76:2</span> <span class="verse-body">voce mea ad Dominum clamavi voce mea ad Deum et intendit me</span></p>
<p id="psalms-76-3"><span class="verse-num">76:3</span> <span class="verse-body">in die tribulationis meae Deum exquisivi manibus meis nocte contra eum et non sum deceptus rennuit consolari anima mea</span></p>
<p id="psalms-76-4"><span class="verse-num">76:4</span> <span class="verse-body">memor fui Dei et delectatus sum exercitatus sum et defecit spiritus meus diapsalma</span></p>
<p id="psalms-76-5"><span class="verse-num">76:5</span> <span class="verse-body">anticipaverunt vigilias oculi mei turbatus sum et non sum locutus</span></p>
<p id="psalms-76-6"><span class="verse-num">76:6</span> <span class="verse-body">cogitavi dies antiquos et annos aeternos in mente habui</span></p>
<p id="psalms-76-7"><span class="verse-num">76:7</span> <span class="verse-body">et meditatus sum nocte cum corde meo exercitabar et scobebam spiritum meum</span></p>
<p id="psalms-76-8"><span class="verse-num">76:8</span> <span class="verse-body">numquid in aeternum proiciet Deus et non adponet ut conplacitior sit adhuc</span></p>
<p id="psalms-76-9"><span class="verse-num">76:9</span> <span class="verse-body">aut in finem misericordiam suam abscidet a generatione in generationem</span></p>
<p id="psalms-76-10"><span class="verse-num">76:10</span> <span class="verse-body">aut obliviscetur misereri Deus aut continebit in ira sua misericordias suas diapsalma</span></p>
<p id="psalms-76-11"><span class="verse-num">76:11</span> <span class="verse-body">et dixi nunc coepi haec mutatio dexterae Excelsi</span></p>
<p id="psalms-76-12"><span class="verse-num">76:12</span> <span class="verse-body">memor fui operum Domini quia memor ero ab initio mirabilium tuorum</span></p>
<p id="psalms-76-13"><span class="verse-num">76:13</span> <span class="verse-body">et meditabor in omnibus operibus tuis et in adinventionibus tuis exercebor</span></p>
<p id="psalms-76-14"><span class="verse-num">76:14</span> <span class="verse-body">Deus in sancto via tua quis deus magnus sicut Deus noster</span></p>
<p id="psalms-76-15"><span class="verse-num">76:15</span> <span class="verse-body">tu es Deus qui facis mirabilia notam fecisti in populis virtutem tuam</span></p>
<p id="psalms-76-16"><span class="verse-num">76:16</span> <span class="verse-body">redemisti in brachio tuo populum tuum filios Iacob et Ioseph diapsalma</span></p>
<p id="psalms-76-17"><span class="verse-num">76:17</span> <span class="verse-body">viderunt te aquae Deus viderunt te aquae et timuerunt et turbatae sunt abyssi</span></p>
<p id="psalms-76-18"><span class="verse-num">76:18</span> <span class="verse-body">multitudo sonitus aquarum vocem dederunt nubes etenim sagittae tuae transeunt</span></p>
<p id="psalms-76-19"><span class="verse-num">76:19</span> <span class="verse-body">vox tonitrui tui in rota inluxerunt coruscationes tuae orbi terrae commota est et contremuit terra</span></p>
<p id="psalms-76-20"><span class="verse-num">76:20</span> <span class="verse-body">in mari via tua et semitae tuae in aquis multis et vestigia tua non cognoscentur</span></p>
<p id="psalms-76-21"><span class="verse-num">76:21</span> <span class="verse-body">deduxisti sicut oves populum tuum in manu Mosi et Aaron __________________________________________________________________</span></p>
<h2 id="psalms-ch-77">Chapter 77</h2>
<p class="verses"><a href="#psalms-77-1">1</a> <a href="#psalms-77-2">2</a> <a href="#psalms-77-3">3</a> <a href="#psalms-77-4">4</a> <a href="#psalms-77-5">5</a> <a href="#psalms-77-6">6</a> <a href="#psalms-77-7">7</a> <a href="#psalms-77-8">8</a> <a href="#psalms-77-9">9</a> <a href="#psalms-77-10">10</a> <a href="#psalms-77-11">11</a> <a href="#psalms-77-12">12</a> <a href="#psalms-77-13">13</a> <a href="#psalms-77-14">14</a> <a href="#psalms-77-15">15</a> <a href="#psalms-77-16">16</a> <a href="#psalms-77-17">17</a> <a href="#psalms-77-18">18</a> <a href="#psalms-77-19">19</a> <a href="#psalms-77-20">20</a> <a href="#psalms-77-21">21</a> <a href="#psalms-77-22">22</a> <a href="#psalms-77-23">23</a> <a href="#psalms-77-24">24</a> <a href="#psalms-77-25">25</a> <a href="#psalms-77-26">26</a> <a href="#psalms-77-27">27</a> <a href="#psalms-77-28">28</a> <a href="#psalms-77-29">29</a> <a href="#psalms-77-30">30</a> <a href="#psalms-77-31">31</a> <a href="#psalms-77-32">32</a> <a href="#psalms-77-33">33</a> <a href="#psalms-77-34">34</a> <a href="#psalms-77-35">35</a> <a href="#psalms-77-36">36</a> <a href="#psalms-77-37">37</a> <a href="#psalms-77-38">38</a> <a href="#psalms-77-39">39</a> <a href="#psalms-77-40">40</a> <a href="#psalms-77-41">41</a> <a href="#psalms-77-42">42</a> <a href="#psalms-77-43">43</a> <a href="#psalms-77-44">44</a> <a href="#psalms-77-45">45</a> <a href="#psalms-77-46">46</a> <a href="#psalms-77-47">47</a> <a href="#psalms-77-48">48</a> <a href="#psalms-77-49">49</a> <a href="#psalms-77-50">50</a> <a href="#psalms-77-51">51</a> <a href="#psalms-77-52">52</a> <a href="#psalms-77-53">53</a> <a href="#psalms-77-54">54</a> <a href="#psalms-77-55">55</a> <a href="#psalms-77-56">56</a> <a href="#psalms-77-57">57</a> <a href="#psalms-77-58">58</a> <a href="#psalms-77-59">59</a> <a href="#psalms-77-60">60</a> <a href="#psalms-77-61">61</a> <a href="#psalms-77-62">62</a> <a href="#psalms-77-63">63</a> <a href="#psalms-77-64">64</a> <a href="#psalms-77-65">65</a> <a href="#psalms-77-66">66</a> <a href="#psalms-77-67">67</a> <a href="#psalms-77-68">68</a> <a href="#psalms-77-69">69</a> <a href="#psalms-77-70">70</a> <a href="#psalms-77-71">71</a> <a href="#psalms-77-72">72</a></p>
<p id="psalms-77-1"><span class="verse-num">77:1</span> <span class="verse-body">intellectus Asaph adtendite populus meus legem meam inclinate aurem vestram in verba oris mei</span></p>
<p id="psalms-77-2"><span class="verse-num">77:2</span> <span class="verse-body">aperiam in parabola os meum eloquar propositiones ab initio</span></p>
<p id="psalms-77-3"><span class="verse-num">77:3</span> <span class="verse-body">quanta audivimus et cognovimus ea et patres nostri narraverunt nobis</span></p>
<p id="psalms-77-4"><span class="verse-num">77:4</span> <span class="verse-body">non sunt occultata a filiis eorum in generationem alteram narrantes laudes Domini et virtutes eius et mirabilia eius quae fecit</span></p>
<p id="psalms-77-5"><span class="verse-num">77:5</span> <span class="verse-body">et suscitavit testimonium in Iacob et legem posuit in Israhel quanta mandavit patribus nostris nota facere ea filiis suis</span></p>
<p id="psalms-77-6"><span class="verse-num">77:6</span> <span class="verse-body">ut cognoscat generatio altera filii qui nascentur et exsurgent et narrabunt filiis suis</span></p>
<p id="psalms-77-7"><span class="verse-num">77:7</span> <span class="verse-body">ut ponant in Deo spem suam et non obliviscantur opera Dei et mandata eius exquirant</span></p>
<p id="psalms-77-8"><span class="verse-num">77:8</span> <span class="verse-body">ne fiant sicut patres eorum generatio prava et exasperans generatio quae non direxit cor suum et non est creditus cum Deo spiritus eius</span></p>
<p id="psalms-77-9"><span class="verse-num">77:9</span> <span class="verse-body">filii Effrem intendentes et mittentes arcus conversi sunt in die belli</span></p>
<p id="psalms-77-10"><span class="verse-num">77:10</span> <span class="verse-body">non custodierunt testamentum Dei et in lege eius noluerunt ambulare</span></p>
<p id="psalms-77-11"><span class="verse-num">77:11</span> <span class="verse-body">et obliti sunt benefactorum eius et mirabilium eius quae ostendit eis</span></p>
<p id="psalms-77-12"><span class="verse-num">77:12</span> <span class="verse-body">coram patribus eorum quae fecit mirabilia in terra Aegypti in campo Taneos</span></p>
<p id="psalms-77-13"><span class="verse-num">77:13</span> <span class="verse-body">interrupit mare et perduxit eos statuit aquas quasi utrem</span></p>
<p id="psalms-77-14"><span class="verse-num">77:14</span> <span class="verse-body">et deduxit eos in nube diei et tota nocte in inluminatione ignis</span></p>
<p id="psalms-77-15"><span class="verse-num">77:15</span> <span class="verse-body">interrupit petram in heremo et adaquavit eos velut in abysso multa</span></p>
<p id="psalms-77-16"><span class="verse-num">77:16</span> <span class="verse-body">et eduxit aquam de petra et deduxit tamquam flumina aquas</span></p>
<p id="psalms-77-17"><span class="verse-num">77:17</span> <span class="verse-body">et adposuerunt adhuc peccare ei in ira excitaverunt Excelsum in inaquoso</span></p>
<p id="psalms-77-18"><span class="verse-num">77:18</span> <span class="verse-body">et temptaverunt Deum in cordibus suis ut peterent escas animabus suis</span></p>
<p id="psalms-77-19"><span class="verse-num">77:19</span> <span class="verse-body">et male locuti sunt de Deo dixerunt numquid poterit Deus parare mensam in deserto</span></p>
<p id="psalms-77-20"><span class="verse-num">77:20</span> <span class="verse-body">quoniam percussit petram et fluxerunt aquae et torrentes inundaverunt numquid et panem potest dare aut parare mensam populo suo</span></p>
<p id="psalms-77-21"><span class="verse-num">77:21</span> <span class="verse-body">ideo audivit Dominus et distulit et ignis accensus est in Iacob et ira ascendit in Israhel</span></p>
<p id="psalms-77-22"><span class="verse-num">77:22</span> <span class="verse-body">quia non crediderunt in Deo nec speraverunt in salutare eius</span></p>
<p id="psalms-77-23"><span class="verse-num">77:23</span> <span class="verse-body">et mandavit nubibus desuper et ianuas caeli aperuit</span></p>
<p id="psalms-77-24"><span class="verse-num">77:24</span> <span class="verse-body">et pluit illis manna ad manducandum et panem caeli dedit eis</span></p>
<p id="psalms-77-25"><span class="verse-num">77:25</span> <span class="verse-body">panem angelorum manducavit homo cibaria misit eis in abundantiam</span></p>
<p id="psalms-77-26"><span class="verse-num">77:26</span> <span class="verse-body">transtulit austrum de caelo et induxit in virtute sua africum</span></p>
<p id="psalms-77-27"><span class="verse-num">77:27</span> <span class="verse-body">et pluit super eos sicut pulverem carnes et sicut harenam maris volatilia pinnata</span></p>
<p id="psalms-77-28"><span class="verse-num">77:28</span> <span class="verse-body">et ceciderunt in medio castrorum eorum circa tabernacula eorum</span></p>
<p id="psalms-77-29"><span class="verse-num">77:29</span> <span class="verse-body">et manducaverunt et saturati sunt nimis et desiderium eorum adtulit eis</span></p>
<p id="psalms-77-30"><span class="verse-num">77:30</span> <span class="verse-body">non sunt fraudati a desiderio suo adhuc escae eorum erant in ore ipsorum</span></p>
<p id="psalms-77-31"><span class="verse-num">77:31</span> <span class="verse-body">et ira Dei ascendit in eos et occidit pingues eorum et electos Israhel inpedivit</span></p>
<p id="psalms-77-32"><span class="verse-num">77:32</span> <span class="verse-body">in omnibus his peccaverunt adhuc et non crediderunt mirabilibus eius</span></p>
<p id="psalms-77-33"><span class="verse-num">77:33</span> <span class="verse-body">et defecerunt in vanitate dies eorum et anni eorum cum festinatione</span></p>
<p id="psalms-77-34"><span class="verse-num">77:34</span> <span class="verse-body">cum occideret eos quaerebant eum et revertebantur et diluculo veniebant ad Deum</span></p>
<p id="psalms-77-35"><span class="verse-num">77:35</span> <span class="verse-body">et rememorati sunt quia Deus adiutor est eorum et Deus excelsus redemptor eorum est</span></p>
<p id="psalms-77-36"><span class="verse-num">77:36</span> <span class="verse-body">et dilexerunt eum in ore suo et lingua sua mentiti sunt ei</span></p>
<p id="psalms-77-37"><span class="verse-num">77:37</span> <span class="verse-body">cor autem ipsorum non erat rectum cum eo nec fideles habiti sunt in testamento eius</span></p>
<p id="psalms-77-38"><span class="verse-num">77:38</span> <span class="verse-body">ipse autem est misericors et propitius fiet peccatis eorum et non perdet eos et abundabit ut avertat iram suam et non accendet omnem iram suam</span></p>
<p id="psalms-77-39"><span class="verse-num">77:39</span> <span class="verse-body">et recordatus est quia caro sunt spiritus vadens et non rediens</span></p>
<p id="psalms-77-40"><span class="verse-num">77:40</span> <span class="verse-body">quotiens exacerbaverunt eum in deserto in ira concitaverunt eum in inaquoso</span></p>
<p id="psalms-77-41"><span class="verse-num">77:41</span> <span class="verse-body">et conversi sunt et temptaverunt Deum et Sanctum Israhel exacerbaverunt</span></p>
<p id="psalms-77-42"><span class="verse-num">77:42</span> <span class="verse-body">non sunt recordati manus eius die qua redemit eos de manu tribulantis</span></p>
<p id="psalms-77-43"><span class="verse-num">77:43</span> <span class="verse-body">sicut posuit in Aegypto signa sua et prodigia sua in campo Taneos</span></p>
<p id="psalms-77-44"><span class="verse-num">77:44</span> <span class="verse-body">et convertit in sanguine flumina eorum et imbres eorum ne biberent</span></p>
<p id="psalms-77-45"><span class="verse-num">77:45</span> <span class="verse-body">misit in eos cynomiam et comedit eos et ranam et disperdit eos</span></p>
<p id="psalms-77-46"><span class="verse-num">77:46</span> <span class="verse-body">et dedit erugini fructus eorum et labores eorum lucustae</span></p>
<p id="psalms-77-47"><span class="verse-num">77:47</span> <span class="verse-body">et occidit in grandine vineam eorum et moros eorum in pruina</span></p>
<p id="psalms-77-48"><span class="verse-num">77:48</span> <span class="verse-body">et tradidit grandini iumenta eorum et possessionem eorum igni</span></p>
<p id="psalms-77-49"><span class="verse-num">77:49</span> <span class="verse-body">misit in eos iram indignationis suae indignationem et iram et tribulationem inmissionem per angelos malos</span></p>
<p id="psalms-77-50"><span class="verse-num">77:50</span> <span class="verse-body">viam fecit semitae irae suae non pepercit a morte animarum eorum et iumenta eorum in morte conclusit</span></p>
<p id="psalms-77-51"><span class="verse-num">77:51</span> <span class="verse-body">et percussit omne primitivum in terra Aegypti primitias laborum eorum in tabernaculis Cham</span></p>
<p id="psalms-77-52"><span class="verse-num">77:52</span> <span class="verse-body">et abstulit sicut oves populum suum et perduxit eos tamquam gregem in deserto</span></p>
<p id="psalms-77-53"><span class="verse-num">77:53</span> <span class="verse-body">et deduxit eos in spe et non timuerunt et inimicos eorum operuit mare</span></p>
<p id="psalms-77-54"><span class="verse-num">77:54</span> <span class="verse-body">et induxit eos in montem sanctificationis suae montem quem adquisivit dextera eius et eiecit a facie eorum gentes et sorte divisit eis terram in funiculo distributionis</span></p>
<p id="psalms-77-55"><span class="verse-num">77:55</span> <span class="verse-body">et habitare fecit in tabernaculis eorum tribus Israhel</span></p>
<p id="psalms-77-56"><span class="verse-num">77:56</span> <span class="verse-body">et temptaverunt et exacerbaverunt Deum excelsum et testimonia eius non custodierunt</span></p>
<p id="psalms-77-57"><span class="verse-num">77:57</span> <span class="verse-body">et averterunt se et non servaverunt pactum quemadmodum patres eorum conversi sunt in arcum pravum</span></p>
<p id="psalms-77-58"><span class="verse-num">77:58</span> <span class="verse-body">et in ira concitaverunt eum in collibus suis et in sculptilibus suis ad aemulationem eum provocaverunt</span></p>
<p id="psalms-77-59"><span class="verse-num">77:59</span> <span class="verse-body">audivit Deus et sprevit et ad nihilum redegit valde Israhel</span></p>
<p id="psalms-77-60"><span class="verse-num">77:60</span> <span class="verse-body">et reppulit tabernaculum Selo tabernaculum suum ubi habitavit in hominibus</span></p>
<p id="psalms-77-61"><span class="verse-num">77:61</span> <span class="verse-body">et tradidit in captivitatem virtutem eorum et pulchritudinem eorum in manus inimici</span></p>
<p id="psalms-77-62"><span class="verse-num">77:62</span> <span class="verse-body">et conclusit in gladio populum suum et hereditatem suam sprevit</span></p>
<p id="psalms-77-63"><span class="verse-num">77:63</span> <span class="verse-body">iuvenes eorum comedit ignis et virgines eorum non sunt lamentatae</span></p>
<p id="psalms-77-64"><span class="verse-num">77:64</span> <span class="verse-body">sacerdotes eorum in gladio ceciderunt et viduae eorum non plorabuntur</span></p>
<p id="psalms-77-65"><span class="verse-num">77:65</span> <span class="verse-body">et excitatus est tamquam dormiens Dominus tamquam potens crapulatus a vino</span></p>
<p id="psalms-77-66"><span class="verse-num">77:66</span> <span class="verse-body">et percussit inimicos suos in posteriora obprobrium sempiternum dedit illis</span></p>
<p id="psalms-77-67"><span class="verse-num">77:67</span> <span class="verse-body">et reppulit tabernaculum Ioseph et tribum Effrem non elegit</span></p>
<p id="psalms-77-68"><span class="verse-num">77:68</span> <span class="verse-body">et elegit tribum Iuda montem Sion quem dilexit</span></p>
<p id="psalms-77-69"><span class="verse-num">77:69</span> <span class="verse-body">et aedificavit sicut unicornium sanctificium suum in terra quam fundavit in saecula</span></p>
<p id="psalms-77-70"><span class="verse-num">77:70</span> <span class="verse-body">et elegit David servum suum et sustulit eum de gregibus ovium de post fetantes accepit eum</span></p>
<p id="psalms-77-71"><span class="verse-num">77:71</span> <span class="verse-body">pascere Iacob servum suum et Israhel hereditatem suam</span></p>
<p id="psalms-77-72"><span class="verse-num">77:72</span> <span class="verse-body">et pavit eos in innocentia cordis sui et in intellectibus manuum suarum deduxit eos __________________________________________________________________</span></p>
<h2 id="psalms-ch-78">Chapter 78</h2>
<p class="verses"><a href="#psalms-78-1">1</a> <a href="#psalms-78-2">2</a> <a href="#psalms-78-3">3</a> <a href="#psalms-78-4">4</a> <a href="#psalms-78-5">5</a> <a href="#psalms-78-6">6</a> <a href="#psalms-78-7">7</a> <a href="#psalms-78-8">8</a> <a href="#psalms-78-9">9</a> <a href="#psalms-78-10">10</a> <a href="#psalms-78-11">11</a> <a href="#psalms-78-12">12</a> <a href="#psalms-78-13">13</a></p>
<p id="psalms-78-1"><span class="verse-num">78:1</span> <span class="verse-body">psalmus Asaph Deus venerunt gentes in hereditatem tuam polluerunt templum sanctum tuum posuerunt Hierusalem in pomorum custodiam</span></p>
<p id="psalms-78-2"><span class="verse-num">78:2</span> <span class="verse-body">posuerunt morticina servorum tuorum escas volatilibus caeli carnes sanctorum tuorum bestiis terrae</span></p>
<p id="psalms-78-3"><span class="verse-num">78:3</span> <span class="verse-body">effuderunt sanguinem ipsorum tamquam aquam in circuitu Hierusalem et non erat qui sepeliret</span></p>
<p id="psalms-78-4"><span class="verse-num">78:4</span> <span class="verse-body">facti sumus obprobrium vicinis nostris subsannatio et inlusio his qui circum nos sunt</span></p>
<p id="psalms-78-5"><span class="verse-num">78:5</span> <span class="verse-body">usquequo Domine irasceris in finem accendetur velut ignis zelus tuus</span></p>
<p id="psalms-78-6"><span class="verse-num">78:6</span> <span class="verse-body">effunde iram tuam in gentes quae te non noverunt et in regna quae nomen tuum non invocaverunt</span></p>
<p id="psalms-78-7"><span class="verse-num">78:7</span> <span class="verse-body">quia comederunt Iacob et locum eius desolaverunt</span></p>
<p id="psalms-78-8"><span class="verse-num">78:8</span> <span class="verse-body">ne memineris iniquitatum nostrarum antiquarum cito anticipent nos misericordiae tuae quia pauperes facti sumus nimis</span></p>
<p id="psalms-78-9"><span class="verse-num">78:9</span> <span class="verse-body">adiuva nos Deus salutaris noster propter gloriam nominis tui Domine libera nos et propitius esto peccatis nostris propter nomen tuum</span></p>
<p id="psalms-78-10"><span class="verse-num">78:10</span> <span class="verse-body">ne forte dicant in gentibus ubi est Deus eorum et innotescat in nationibus coram oculis nostris ultio sanguinis servorum tuorum qui effusus est</span></p>
<p id="psalms-78-11"><span class="verse-num">78:11</span> <span class="verse-body">introeat in conspectu tuo gemitus conpeditorum secundum magnitudinem brachii tui posside filios mortificatorum</span></p>
<p id="psalms-78-12"><span class="verse-num">78:12</span> <span class="verse-body">et redde vicinis nostris septuplum in sinu eorum inproperium ipsorum quod exprobraverunt tibi Domine</span></p>
<p id="psalms-78-13"><span class="verse-num">78:13</span> <span class="verse-body">nos autem populus tuus et oves pascuae tuae confitebimur tibi in saeculum in generationem et generationem adnuntiabimus laudem tuam __________________________________________________________________</span></p>
<h2 id="psalms-ch-79">Chapter 79</h2>
<p class="verses"><a href="#psalms-79-1">1</a> <a href="#psalms-79-2">2</a> <a href="#psalms-79-3">3</a> <a href="#psalms-79-4">4</a> <a href="#psalms-79-5">5</a> <a href="#psalms-79-6">6</a> <a href="#psalms-79-7">7</a> <a href="#psalms-79-8">8</a> <a href="#psalms-79-9">9</a> <a href="#psalms-79-10">10</a> <a href="#psalms-79-11">11</a> <a href="#psalms-79-12">12</a> <a href="#psalms-79-13">13</a> <a href="#psalms-79-14">14</a> <a href="#psalms-79-15">15</a> <a href="#psalms-79-16">16</a> <a href="#psalms-79-17">17</a> <a href="#psalms-79-18">18</a> <a href="#psalms-79-19">19</a> <a href="#psalms-79-20">20</a></p>
<p id="psalms-79-1"><span class="verse-num">79:1</span> <span class="verse-body">in finem pro his qui commutabuntur testimonium Asaph psalmus</span></p>
<p id="psalms-79-2"><span class="verse-num">79:2</span> <span class="verse-body">qui regis Israhel intende qui deducis tamquam oves Ioseph qui sedes super cherubin manifestare</span></p>
<p id="psalms-79-3"><span class="verse-num">79:3</span> <span class="verse-body">coram Effraim et Beniamin et Manasse excita potentiam tuam et veni ut salvos facias nos</span></p>
<p id="psalms-79-4"><span class="verse-num">79:4</span> <span class="verse-body">Deus converte nos et ostende faciem tuam et salvi erimus</span></p>
<p id="psalms-79-5"><span class="verse-num">79:5</span> <span class="verse-body">Domine Deus virtutum quousque irasceris super orationem servi tui</span></p>
<p id="psalms-79-6"><span class="verse-num">79:6</span> <span class="verse-body">cibabis nos pane lacrimarum et potum dabis nobis in lacrimis in mensura</span></p>
<p id="psalms-79-7"><span class="verse-num">79:7</span> <span class="verse-body">posuisti nos in contradictionem vicinis nostris et inimici nostri subsannaverunt nos</span></p>
<p id="psalms-79-8"><span class="verse-num">79:8</span> <span class="verse-body">Deus virtutum converte nos et ostende faciem tuam et salvi erimus</span></p>
<p id="psalms-79-9"><span class="verse-num">79:9</span> <span class="verse-body">vineam de Aegypto transtulisti eiecisti gentes et plantasti eam</span></p>
<p id="psalms-79-10"><span class="verse-num">79:10</span> <span class="verse-body">dux itineris fuisti in conspectu eius et plantasti radices eius et implevit terram</span></p>
<p id="psalms-79-11"><span class="verse-num">79:11</span> <span class="verse-body">operuit montes umbra eius et arbusta eius cedros Dei</span></p>
<p id="psalms-79-12"><span class="verse-num">79:12</span> <span class="verse-body">extendit palmites suos usque ad mare et usque ad Flumen propagines eius</span></p>
<p id="psalms-79-13"><span class="verse-num">79:13</span> <span class="verse-body">ut quid destruxisti maceriam eius et vindemiant eam omnes qui praetergrediuntur viam</span></p>
<p id="psalms-79-14"><span class="verse-num">79:14</span> <span class="verse-body">exterminavit eam aper de silva et singularis ferus depastus est eam</span></p>
<p id="psalms-79-15"><span class="verse-num">79:15</span> <span class="verse-body">Deus virtutum convertere respice de caelo et vide et visita vineam istam</span></p>
<p id="psalms-79-16"><span class="verse-num">79:16</span> <span class="verse-body">et perfice eam quam plantavit dextera tua et super filium quem confirmasti tibi</span></p>
<p id="psalms-79-17"><span class="verse-num">79:17</span> <span class="verse-body">incensa igni et suffossa ab increpatione vultus tui peribunt</span></p>
<p id="psalms-79-18"><span class="verse-num">79:18</span> <span class="verse-body">fiat manus tua super virum dexterae tuae et super filium hominis quem confirmasti tibi</span></p>
<p id="psalms-79-19"><span class="verse-num">79:19</span> <span class="verse-body">et non discedimus a te vivificabis nos et nomen tuum invocabimus</span></p>
<p id="psalms-79-20"><span class="verse-num">79:20</span> <span class="verse-body">Domine Deus virtutum converte nos et ostende faciem tuam et salvi erimus __________________________________________________________________</span></p>
<h2 id="psalms-ch-80">Chapter 80</h2>
<p class="verses"><a href="#psalms-80-1">1</a> <a href="#psalms-80-2">2</a> <a href="#psalms-80-3">3</a> <a href="#psalms-80-4">4</a> <a href="#psalms-80-5">5</a> <a href="#psalms-80-6">6</a> <a href="#psalms-80-7">7</a> <a href="#psalms-80-8">8</a> <a href="#psalms-80-9">9</a> <a href="#psalms-80-10">10</a> <a href="#psalms-80-11">11</a> <a href="#psalms-80-12">12</a> <a href="#psalms-80-13">13</a> <a href="#psalms-80-14">14</a> <a href="#psalms-80-15">15</a> <a href="#psalms-80-16">16</a> <a href="#psalms-80-17">17</a></p>
<p id="psalms-80-1"><span class="verse-num">80:1</span> <span class="verse-body">in finem pro torcularibus Asaph</span></p>
<p id="psalms-80-2"><span class="verse-num">80:2</span> <span class="verse-body">exultate Deo adiutori nostro iubilate Deo Iacob</span></p>
<p id="psalms-80-3"><span class="verse-num">80:3</span> <span class="verse-body">sumite psalmum et date tympanum psalterium iucundum cum cithara</span></p>
<p id="psalms-80-4"><span class="verse-num">80:4</span> <span class="verse-body">bucinate in neomenia tuba in insigni die sollemnitatis nostrae</span></p>
<p id="psalms-80-5"><span class="verse-num">80:5</span> <span class="verse-body">quia praeceptum Israhel est et iudicium Dei Iacob</span></p>
<p id="psalms-80-6"><span class="verse-num">80:6</span> <span class="verse-body">testimonium in Ioseph posuit illud cum exiret de terra Aegypti linguam quam non noverat audivit</span></p>
<p id="psalms-80-7"><span class="verse-num">80:7</span> <span class="verse-body">devertit ab oneribus dorsum eius manus eius in cofino servierunt</span></p>
<p id="psalms-80-8"><span class="verse-num">80:8</span> <span class="verse-body">in tribulatione invocasti me et liberavi te exaudivi te in abscondito tempestatis probavi te apud aquam Contradictionis diapsalma</span></p>
<p id="psalms-80-9"><span class="verse-num">80:9</span> <span class="verse-body">audi populus meus et contestabor te Israhel si audias me</span></p>
<p id="psalms-80-10"><span class="verse-num">80:10</span> <span class="verse-body">non erit in te deus recens nec adorabis deum alienum</span></p>
<p id="psalms-80-11"><span class="verse-num">80:11</span> <span class="verse-body">ego enim sum Dominus Deus tuus qui eduxi te de terra Aegypti dilata os tuum et implebo illud</span></p>
<p id="psalms-80-12"><span class="verse-num">80:12</span> <span class="verse-body">et non audivit populus meus vocem meam et Israhel non intendit mihi</span></p>
<p id="psalms-80-13"><span class="verse-num">80:13</span> <span class="verse-body">et dimisi illos secundum desideria cordis eorum ibunt in adinventionibus suis</span></p>
<p id="psalms-80-14"><span class="verse-num">80:14</span> <span class="verse-body">si populus meus audisset me Israhel si in viis meis ambulasset</span></p>
<p id="psalms-80-15"><span class="verse-num">80:15</span> <span class="verse-body">pro nihilo forsitan inimicos eorum humiliassem et super tribulantes eos misissem manum meam</span></p>
<p id="psalms-80-16"><span class="verse-num">80:16</span> <span class="verse-body">inimici Domini mentiti sunt ei et erit tempus eorum in saeculo</span></p>
<p id="psalms-80-17"><span class="verse-num">80:17</span> <span class="verse-body">et cibavit illos ex adipe frumenti et de petra melle saturavit illos __________________________________________________________________</span></p>
<h2 id="psalms-ch-81">Chapter 81</h2>
<p class="verses"><a href="#psalms-81-1">1</a> <a href="#psalms-81-2">2</a> <a href="#psalms-81-3">3</a> <a href="#psalms-81-4">4</a> <a href="#psalms-81-5">5</a> <a href="#psalms-81-6">6</a> <a href="#psalms-81-7">7</a> <a href="#psalms-81-8">8</a></p>
<p id="psalms-81-1"><span class="verse-num">81:1</span> <span class="verse-body">psalmus Asaph Deus stetit in synagoga deorum in medio autem Deus deiudicat</span></p>
<p id="psalms-81-2"><span class="verse-num">81:2</span> <span class="verse-body">usquequo iudicatis iniquitatem et facies peccatorum sumitis diapsalma</span></p>
<p id="psalms-81-3"><span class="verse-num">81:3</span> <span class="verse-body">iudicate egenum et pupillum humilem et pauperem iustificate</span></p>
<p id="psalms-81-4"><span class="verse-num">81:4</span> <span class="verse-body">eripite pauperem et egenum de manu peccatoris liberate</span></p>
<p id="psalms-81-5"><span class="verse-num">81:5</span> <span class="verse-body">nescierunt neque intellexerunt in tenebris ambulant movebuntur omnia fundamenta terrae</span></p>
<p id="psalms-81-6"><span class="verse-num">81:6</span> <span class="verse-body">ego dixi dii estis et filii Excelsi omnes</span></p>
<p id="psalms-81-7"><span class="verse-num">81:7</span> <span class="verse-body">vos autem sicut homines moriemini et sicut unus de principibus cadetis</span></p>
<p id="psalms-81-8"><span class="verse-num">81:8</span> <span class="verse-body">surge Deus iudica terram quoniam tu hereditabis in omnibus gentibus __________________________________________________________________</span></p>
<h2 id="psalms-ch-82">Chapter 82</h2>
<p class="verses"><a href="#psalms-82-1">1</a> <a href="#psalms-82-2">2</a> <a href="#psalms-82-3">3</a> <a href="#psalms-82-4">4</a> <a href="#psalms-82-5">5</a> <a href="#psalms-82-6">6</a> <a href="#psalms-82-7">7</a> <a href="#psalms-82-8">8</a> <a href="#psalms-82-9">9</a> <a href="#psalms-82-10">10</a> <a href="#psalms-82-11">11</a> <a href="#psalms-82-12">12</a> <a href="#psalms-82-13">13</a> <a href="#psalms-82-14">14</a> <a href="#psalms-82-15">15</a> <a href="#psalms-82-16">16</a> <a href="#psalms-82-17">17</a> <a href="#psalms-82-18">18</a> <a href="#psalms-82-19">19</a></p>
<p id="psalms-82-1"><span class="verse-num">82:1</span> <span class="verse-body">canticum psalmi Asaph</span></p>
<p id="psalms-82-2"><span class="verse-num">82:2</span> <span class="verse-body">Deus quis similis erit tibi ne taceas neque conpescaris Deus</span></p>
<p id="psalms-82-3"><span class="verse-num">82:3</span> <span class="verse-body">quoniam ecce inimici tui sonaverunt et qui oderunt te extulerunt caput</span></p>
<p id="psalms-82-4"><span class="verse-num">82:4</span> <span class="verse-body">super populum tuum malignaverunt consilium et cogitaverunt adversus sanctos tuos</span></p>
<p id="psalms-82-5"><span class="verse-num">82:5</span> <span class="verse-body">dixerunt venite et disperdamus eos de gente et non memoretur nomen Israhel ultra</span></p>
<p id="psalms-82-6"><span class="verse-num">82:6</span> <span class="verse-body">quoniam cogitaverunt unianimiter simul adversum te testamentum disposuerunt</span></p>
<p id="psalms-82-7"><span class="verse-num">82:7</span> <span class="verse-body">tabernacula Idumeorum et Ismahelitae Moab et Aggareni</span></p>
<p id="psalms-82-8"><span class="verse-num">82:8</span> <span class="verse-body">Gebal et Ammon et Amalech alienigenae cum habitantibus Tyrum</span></p>
<p id="psalms-82-9"><span class="verse-num">82:9</span> <span class="verse-body">etenim Assur venit cum illis facti sunt in adiutorium filiis Loth diapsalma</span></p>
<p id="psalms-82-10"><span class="verse-num">82:10</span> <span class="verse-body">fac illis sicut Madiam et Sisarae sicut Iabin in torrente Cison</span></p>
<p id="psalms-82-11"><span class="verse-num">82:11</span> <span class="verse-body">disperierunt in Endor facti sunt ut stercus terrae</span></p>
<p id="psalms-82-12"><span class="verse-num">82:12</span> <span class="verse-body">pone principes eorum sicut Oreb et Zeb et Zebee et Salmana omnes principes eorum</span></p>
<p id="psalms-82-13"><span class="verse-num">82:13</span> <span class="verse-body">qui dixerunt hereditate possideamus sanctuarium Dei</span></p>
<p id="psalms-82-14"><span class="verse-num">82:14</span> <span class="verse-body">Deus meus pone illos ut rotam sicut stipulam ante faciem venti</span></p>
<p id="psalms-82-15"><span class="verse-num">82:15</span> <span class="verse-body">sicut ignis qui conburit silvam sicut flamma conburens montes</span></p>
<p id="psalms-82-16"><span class="verse-num">82:16</span> <span class="verse-body">ita persequeris illos in tempestate tua et in ira tua turbabis eos</span></p>
<p id="psalms-82-17"><span class="verse-num">82:17</span> <span class="verse-body">imple facies illorum ignominia et quaerent nomen tuum Domine</span></p>
<p id="psalms-82-18"><span class="verse-num">82:18</span> <span class="verse-body">erubescant et conturbentur in saeculum saeculi et confundantur et pereant</span></p>
<p id="psalms-82-19"><span class="verse-num">82:19</span> <span class="verse-body">et cognoscant quia nomen tibi Dominus tu solus Altissimus in omni terra __________________________________________________________________</span></p>
<h2 id="psalms-ch-83">Chapter 83</h2>
<p class="verses"><a href="#psalms-83-1">1</a> <a href="#psalms-83-2">2</a> <a href="#psalms-83-3">3</a> <a href="#psalms-83-4">4</a> <a href="#psalms-83-5">5</a> <a href="#psalms-83-6">6</a> <a href="#psalms-83-7">7</a> <a href="#psalms-83-8">8</a> <a href="#psalms-83-9">9</a> <a href="#psalms-83-10">10</a> <a href="#psalms-83-11">11</a> <a href="#psalms-83-12">12</a> <a href="#psalms-83-13">13</a></p>
<p id="psalms-83-1"><span class="verse-num">83:1</span> <span class="verse-body">in finem pro torcularibus filiis Core psalmus</span></p>
<p id="psalms-83-2"><span class="verse-num">83:2</span> <span class="verse-body">quam dilecta tabernacula tua Domine virtutum</span></p>
<p id="psalms-83-3"><span class="verse-num">83:3</span> <span class="verse-body">concupiscit et defecit anima mea in atria Domini cor meum et caro mea exultavit in Deum vivum</span></p>
<p id="psalms-83-4"><span class="verse-num">83:4</span> <span class="verse-body">etenim passer invenit %sibi; domum et turtur nidum sibi ubi ponat pullos suos altaria tua Domine virtutum rex meus et Deus meus</span></p>
<p id="psalms-83-5"><span class="verse-num">83:5</span> <span class="verse-body">beati qui habitant in domo tua in saecula saeculorum laudabunt te diapsalma</span></p>
<p id="psalms-83-6"><span class="verse-num">83:6</span> <span class="verse-body">beatus vir cui est auxilium abs te ascensiones in corde suo disposuit</span></p>
<p id="psalms-83-7"><span class="verse-num">83:7</span> <span class="verse-body">in valle lacrimarum in loco quem posuit</span></p>
<p id="psalms-83-8"><span class="verse-num">83:8</span> <span class="verse-body">etenim benedictiones dabit legis dator ibunt de virtute in virtutem videbitur Deus deorum in Sion</span></p>
<p id="psalms-83-9"><span class="verse-num">83:9</span> <span class="verse-body">Domine Deus virtutum exaudi orationem meam auribus percipe Deus Iacob diapsalma</span></p>
<p id="psalms-83-10"><span class="verse-num">83:10</span> <span class="verse-body">protector noster aspice Deus et respice in faciem christi tui</span></p>
<p id="psalms-83-11"><span class="verse-num">83:11</span> <span class="verse-body">quia melior est dies una in atriis tuis super milia elegi abiectus esse in domo Dei mei magis quam habitare in tabernaculis peccatorum</span></p>
<p id="psalms-83-12"><span class="verse-num">83:12</span> <span class="verse-body">quia misericordiam et veritatem %diligit; Deus gratiam et gloriam dabit Dominus</span></p>
<p id="psalms-83-13"><span class="verse-num">83:13</span> <span class="verse-body">non privabit bonis eos qui ambulant in innocentia Domine virtutum beatus vir qui sperat in te __________________________________________________________________</span></p>
<h2 id="psalms-ch-84">Chapter 84</h2>
<p class="verses"><a href="#psalms-84-1">1</a> <a href="#psalms-84-2">2</a> <a href="#psalms-84-3">3</a> <a href="#psalms-84-4">4</a> <a href="#psalms-84-5">5</a> <a href="#psalms-84-6">6</a> <a href="#psalms-84-7">7</a> <a href="#psalms-84-8">8</a> <a href="#psalms-84-9">9</a> <a href="#psalms-84-10">10</a> <a href="#psalms-84-11">11</a> <a href="#psalms-84-12">12</a> <a href="#psalms-84-13">13</a> <a href="#psalms-84-14">14</a></p>
<p id="psalms-84-1"><span class="verse-num">84:1</span> <span class="verse-body">in finem filiis Core psalmus</span></p>
<p id="psalms-84-2"><span class="verse-num">84:2</span> <span class="verse-body">benedixisti Domine terram tuam avertisti captivitatem Iacob</span></p>
<p id="psalms-84-3"><span class="verse-num">84:3</span> <span class="verse-body">remisisti iniquitates plebis tuae operuisti omnia peccata eorum diapsalma</span></p>
<p id="psalms-84-4"><span class="verse-num">84:4</span> <span class="verse-body">mitigasti omnem iram tuam avertisti ab ira indignationis tuae</span></p>
<p id="psalms-84-5"><span class="verse-num">84:5</span> <span class="verse-body">converte nos Deus salutum nostrarum et averte iram tuam a nobis</span></p>
<p id="psalms-84-6"><span class="verse-num">84:6</span> <span class="verse-body">numquid in aeternum irasceris nobis aut extendes iram tuam a generatione in generationem</span></p>
<p id="psalms-84-7"><span class="verse-num">84:7</span> <span class="verse-body">Deus tu conversus vivificabis nos et plebs tua laetabitur in te</span></p>
<p id="psalms-84-8"><span class="verse-num">84:8</span> <span class="verse-body">ostende nobis Domine misericordiam tuam et salutare tuum da nobis</span></p>
<p id="psalms-84-9"><span class="verse-num">84:9</span> <span class="verse-body">audiam quid loquatur % in me; Dominus Deus quoniam loquetur pacem in plebem suam et super sanctos suos et in eos qui convertuntur ad cor</span></p>
<p id="psalms-84-10"><span class="verse-num">84:10</span> <span class="verse-body">verumtamen prope timentes eum salutare ipsius ut inhabitet gloria in terra nostra</span></p>
<p id="psalms-84-11"><span class="verse-num">84:11</span> <span class="verse-body">misericordia et veritas obviaverunt % sibi; iustitia et pax osculatae sunt</span></p>
<p id="psalms-84-12"><span class="verse-num">84:12</span> <span class="verse-body">veritas de terra orta est et iustitia de caelo prospexit</span></p>
<p id="psalms-84-13"><span class="verse-num">84:13</span> <span class="verse-body">etenim Dominus dabit benignitatem et terra nostra dabit fructum suum</span></p>
<p id="psalms-84-14"><span class="verse-num">84:14</span> <span class="verse-body">iustitia ante eum ambulabit et ponet in via gressus suos __________________________________________________________________</span></p>
<h2 id="psalms-ch-85">Chapter 85</h2>
<p class="verses"><a href="#psalms-85-1">1</a> <a href="#psalms-85-2">2</a> <a href="#psalms-85-3">3</a> <a href="#psalms-85-4">4</a> <a href="#psalms-85-5">5</a> <a href="#psalms-85-6">6</a> <a href="#psalms-85-7">7</a> <a href="#psalms-85-8">8</a> <a href="#psalms-85-9">9</a> <a href="#psalms-85-10">10</a> <a href="#psalms-85-11">11</a> <a href="#psalms-85-12">12</a> <a href="#psalms-85-13">13</a> <a href="#psalms-85-14">14</a> <a href="#psalms-85-15">15</a> <a href="#psalms-85-16">16</a> <a href="#psalms-85-17">17</a></p>
<p id="psalms-85-1"><span class="verse-num">85:1</span> <span class="verse-body">oratio ipsi David inclina Domine aurem tuam %et; exaudi me quoniam inops et pauper sum ego</span></p>
<p id="psalms-85-2"><span class="verse-num">85:2</span> <span class="verse-body">custodi animam meam quoniam sanctus sum salvum fac servum tuum Deus meus sperantem in te</span></p>
<p id="psalms-85-3"><span class="verse-num">85:3</span> <span class="verse-body">miserere mei Domine quoniam ad te clamabo tota die</span></p>
<p id="psalms-85-4"><span class="verse-num">85:4</span> <span class="verse-body">laetifica animam servi tui quoniam ad te Domine animam meam levavi</span></p>
<p id="psalms-85-5"><span class="verse-num">85:5</span> <span class="verse-body">quoniam tu Domine suavis et mitis et multae misericordiae omnibus invocantibus te</span></p>
<p id="psalms-85-6"><span class="verse-num">85:6</span> <span class="verse-body">auribus percipe Domine orationem meam et intende voci orationis meae</span></p>
<p id="psalms-85-7"><span class="verse-num">85:7</span> <span class="verse-body">in die tribulationis meae clamavi ad te quia exaudisti me</span></p>
<p id="psalms-85-8"><span class="verse-num">85:8</span> <span class="verse-body">non est similis tui in diis Domine et non est secundum opera tua</span></p>
<p id="psalms-85-9"><span class="verse-num">85:9</span> <span class="verse-body">omnes gentes quascumque fecisti venient et adorabunt coram te Domine et glorificabunt nomen tuum</span></p>
<p id="psalms-85-10"><span class="verse-num">85:10</span> <span class="verse-body">quoniam magnus es tu et faciens mirabilia tu es Deus solus</span></p>
<p id="psalms-85-11"><span class="verse-num">85:11</span> <span class="verse-body">deduc me Domine in via tua et ingrediar in veritate tua laetetur cor meum ut timeat nomen tuum</span></p>
<p id="psalms-85-12"><span class="verse-num">85:12</span> <span class="verse-body">confitebor tibi Domine Deus meus in toto corde meo et glorificabo nomen tuum in aeternum</span></p>
<p id="psalms-85-13"><span class="verse-num">85:13</span> <span class="verse-body">quia misericordia tua magna est super me et eruisti animam meam ex inferno inferiori</span></p>
<p id="psalms-85-14"><span class="verse-num">85:14</span> <span class="verse-body">Deus iniqui insurrexerunt super me et synagoga potentium quaesierunt animam meam et non proposuerunt te in conspectu suo</span></p>
<p id="psalms-85-15"><span class="verse-num">85:15</span> <span class="verse-body">et tu Domine Deus miserator et misericors patiens et multae misericordiae et verax</span></p>
<p id="psalms-85-16"><span class="verse-num">85:16</span> <span class="verse-body">respice in me et miserere mei da imperium tuum puero tuo et salvum fac filium ancillae tuae</span></p>
<p id="psalms-85-17"><span class="verse-num">85:17</span> <span class="verse-body">fac mecum signum in bono et videant qui oderunt me et confundantur quoniam tu Domine adiuvasti me et consolatus es me __________________________________________________________________</span></p>
<h2 id="psalms-ch-86">Chapter 86</h2>
<p class="verses"><a href="#psalms-86-1">1</a> <a href="#psalms-86-2">2</a> <a href="#psalms-86-3">3</a> <a href="#psalms-86-4">4</a> <a href="#psalms-86-5">5</a> <a href="#psalms-86-6">6</a> <a href="#psalms-86-7">7</a></p>
<p id="psalms-86-1"><span class="verse-num">86:1</span> <span class="verse-body">filiis Core psalmus cantici fundamenta eius in montibus sanctis</span></p>
<p id="psalms-86-2"><span class="verse-num">86:2</span> <span class="verse-body">diligit Dominus portas Sion super omnia tabernacula Iacob</span></p>
<p id="psalms-86-3"><span class="verse-num">86:3</span> <span class="verse-body">gloriosa dicta sunt de te civitas Dei diapsalma</span></p>
<p id="psalms-86-4"><span class="verse-num">86:4</span> <span class="verse-body">memor ero Raab et Babylonis scientibus me ecce alienigenae et Tyrus et populus Aethiopum hii fuerunt illic</span></p>
<p id="psalms-86-5"><span class="verse-num">86:5</span> <span class="verse-body">numquid Sion dicet homo et homo natus est in ea et ipse fundavit eam Altissimus</span></p>
<p id="psalms-86-6"><span class="verse-num">86:6</span> <span class="verse-body">Dominus narrabit in scriptura populorum et principum horum qui fuerunt in ea diapsalma</span></p>
<p id="psalms-86-7"><span class="verse-num">86:7</span> <span class="verse-body">sicut laetantium omnium habitatio in te __________________________________________________________________</span></p>
<h2 id="psalms-ch-87">Chapter 87</h2>
<p class="verses"><a href="#psalms-87-1">1</a> <a href="#psalms-87-2">2</a> <a href="#psalms-87-3">3</a> <a href="#psalms-87-4">4</a> <a href="#psalms-87-5">5</a> <a href="#psalms-87-6">6</a> <a href="#psalms-87-7">7</a> <a href="#psalms-87-8">8</a> <a href="#psalms-87-9">9</a> <a href="#psalms-87-10">10</a> <a href="#psalms-87-11">11</a> <a href="#psalms-87-12">12</a> <a href="#psalms-87-13">13</a> <a href="#psalms-87-14">14</a> <a href="#psalms-87-15">15</a> <a href="#psalms-87-16">16</a> <a href="#psalms-87-17">17</a> <a href="#psalms-87-18">18</a> <a href="#psalms-87-19">19</a></p>
<p id="psalms-87-1"><span class="verse-num">87:1</span> <span class="verse-body">canticum psalmi filiis Core in finem pro Maeleth ad respondendum intellectus Eman Ezraitae</span></p>
<p id="psalms-87-2"><span class="verse-num">87:2</span> <span class="verse-body">Domine Deus salutis meae die clamavi et nocte coram te</span></p>
<p id="psalms-87-3"><span class="verse-num">87:3</span> <span class="verse-body">intret in conspectu tuo oratio mea inclina aurem tuam ad precem meam</span></p>
<p id="psalms-87-4"><span class="verse-num">87:4</span> <span class="verse-body">quia repleta est malis anima mea et vita mea in inferno adpropinquavit</span></p>
<p id="psalms-87-5"><span class="verse-num">87:5</span> <span class="verse-body">aestimatus sum cum descendentibus in lacum factus sum sicut homo sine adiutorio</span></p>
<p id="psalms-87-6"><span class="verse-num">87:6</span> <span class="verse-body">inter mortuos liber sicut vulnerati dormientes in sepulchris quorum non es memor amplius et ipsi de manu tua repulsi sunt</span></p>
<p id="psalms-87-7"><span class="verse-num">87:7</span> <span class="verse-body">posuerunt me in lacu inferiori in tenebrosis et in umbra mortis</span></p>
<p id="psalms-87-8"><span class="verse-num">87:8</span> <span class="verse-body">super me confirmatus est furor tuus et omnes fluctus tuos induxisti super me diapsalma</span></p>
<p id="psalms-87-9"><span class="verse-num">87:9</span> <span class="verse-body">longe fecisti notos meos a me posuerunt me abominationem sibi traditus sum et non egrediebar</span></p>
<p id="psalms-87-10"><span class="verse-num">87:10</span> <span class="verse-body">oculi mei languerunt prae inopia clamavi ad te Domine tota die expandi ad te manus meas</span></p>
<p id="psalms-87-11"><span class="verse-num">87:11</span> <span class="verse-body">numquid mortuis facies mirabilia aut medici suscitabunt et confitebuntur tibi diapsalma</span></p>
<p id="psalms-87-12"><span class="verse-num">87:12</span> <span class="verse-body">numquid narrabit aliquis in sepulchro misericordiam tuam et veritatem tuam in perditione</span></p>
<p id="psalms-87-13"><span class="verse-num">87:13</span> <span class="verse-body">numquid cognoscentur in tenebris mirabilia tua et iustitia tua in terra oblivionis</span></p>
<p id="psalms-87-14"><span class="verse-num">87:14</span> <span class="verse-body">et ego ad te Domine clamavi et mane oratio mea praeveniet te</span></p>
<p id="psalms-87-15"><span class="verse-num">87:15</span> <span class="verse-body">ut quid Domine repellis orationem meam avertis faciem tuam a me</span></p>
<p id="psalms-87-16"><span class="verse-num">87:16</span> <span class="verse-body">pauper sum ego et in laboribus a iuventute mea exaltatus autem humiliatus sum et conturbatus</span></p>
<p id="psalms-87-17"><span class="verse-num">87:17</span> <span class="verse-body">in me transierunt irae tuae et terrores tui conturbaverunt me</span></p>
<p id="psalms-87-18"><span class="verse-num">87:18</span> <span class="verse-body">circuierunt me sicut aqua tota die circumdederunt me simul</span></p>
<p id="psalms-87-19"><span class="verse-num">87:19</span> <span class="verse-body">elongasti a me amicum et proximum et notos meos a miseria __________________________________________________________________</span></p>
<h2 id="psalms-ch-88">Chapter 88</h2>
<p class="verses"><a href="#psalms-88-1">1</a> <a href="#psalms-88-2">2</a> <a href="#psalms-88-3">3</a> <a href="#psalms-88-4">4</a> <a href="#psalms-88-5">5</a> <a href="#psalms-88-6">6</a> <a href="#psalms-88-7">7</a> <a href="#psalms-88-8">8</a> <a href="#psalms-88-9">9</a> <a href="#psalms-88-10">10</a> <a href="#psalms-88-11">11</a> <a href="#psalms-88-12">12</a> <a href="#psalms-88-13">13</a> <a href="#psalms-88-14">14</a> <a href="#psalms-88-15">15</a> <a href="#psalms-88-16">16</a> <a href="#psalms-88-17">17</a> <a href="#psalms-88-18">18</a> <a href="#psalms-88-19">19</a> <a href="#psalms-88-20">20</a> <a href="#psalms-88-21">21</a> <a href="#psalms-88-22">22</a> <a href="#psalms-88-23">23</a> <a href="#psalms-88-24">24</a> <a href="#psalms-88-25">25</a> <a href="#psalms-88-26">26</a> <a href="#psalms-88-27">27</a> <a href="#psalms-88-28">28</a> <a href="#psalms-88-29">29</a> <a href="#psalms-88-30">30</a> <a href="#psalms-88-31">31</a> <a href="#psalms-88-32">32</a> <a href="#psalms-88-33">33</a> <a href="#psalms-88-34">34</a> <a href="#psalms-88-35">35</a> <a href="#psalms-88-36">36</a> <a href="#psalms-88-37">37</a> <a href="#psalms-88-38">38</a> <a href="#psalms-88-39">39</a> <a href="#psalms-88-40">40</a> <a href="#psalms-88-41">41</a> <a href="#psalms-88-42">42</a> <a href="#psalms-88-43">43</a> <a href="#psalms-88-44">44</a> <a href="#psalms-88-45">45</a> <a href="#psalms-88-46">46</a> <a href="#psalms-88-47">47</a> <a href="#psalms-88-48">48</a> <a href="#psalms-88-49">49</a> <a href="#psalms-88-50">50</a> <a href="#psalms-88-51">51</a> <a href="#psalms-88-52">52</a> <a href="#psalms-88-53">53</a></p>
<p id="psalms-88-1"><span class="verse-num">88:1</span> <span class="verse-body">intellectus Aethan Ezraitae</span></p>
<p id="psalms-88-2"><span class="verse-num">88:2</span> <span class="verse-body">misericordias Domini in aeternum cantabo in generationem et generationem adnuntiabo veritatem tuam in ore meo</span></p>
<p id="psalms-88-3"><span class="verse-num">88:3</span> <span class="verse-body">quoniam dixisti in aeternum misericordia aedificabitur in caelis praeparabitur veritas tua *in eis;</span></p>
<p id="psalms-88-4"><span class="verse-num">88:4</span> <span class="verse-body">disposui testamentum electis meis iuravi David servo meo</span></p>
<p id="psalms-88-5"><span class="verse-num">88:5</span> <span class="verse-body">usque in aeternum praeparabo semen tuum et aedificabo in generationem et generationem sedem tuam diapsalma</span></p>
<p id="psalms-88-6"><span class="verse-num">88:6</span> <span class="verse-body">confitebuntur caeli mirabilia tua Domine etenim veritatem tuam in ecclesia sanctorum</span></p>
<p id="psalms-88-7"><span class="verse-num">88:7</span> <span class="verse-body">quoniam quis in nubibus aequabitur Domino similis erit Domino in filiis Dei</span></p>
<p id="psalms-88-8"><span class="verse-num">88:8</span> <span class="verse-body">Deus qui glorificatur in consilio sanctorum magnus et horrendus super omnes qui in circuitu eius sunt</span></p>
<p id="psalms-88-9"><span class="verse-num">88:9</span> <span class="verse-body">Domine Deus virtutum quis similis tibi potens es Domine et veritas tua in circuitu tuo</span></p>
<p id="psalms-88-10"><span class="verse-num">88:10</span> <span class="verse-body">tu dominaris potestatis maris motum autem fluctuum eius tu mitigas</span></p>
<p id="psalms-88-11"><span class="verse-num">88:11</span> <span class="verse-body">tu humiliasti sicut vulneratum superbum in brachio virtutis tuae dispersisti inimicos tuos</span></p>
<p id="psalms-88-12"><span class="verse-num">88:12</span> <span class="verse-body">tui sunt caeli et tua est terra orbem terrae et plenitudinem eius tu fundasti</span></p>
<p id="psalms-88-13"><span class="verse-num">88:13</span> <span class="verse-body">aquilonem et mare tu creasti Thabor et Hermon in nomine tuo exultabunt</span></p>
<p id="psalms-88-14"><span class="verse-num">88:14</span> <span class="verse-body">tuum brachium cum potentia firmetur manus tua et exaltetur dextera tua</span></p>
<p id="psalms-88-15"><span class="verse-num">88:15</span> <span class="verse-body">iustitia et iudicium praeparatio sedis tuae misericordia et veritas praecedent faciem tuam</span></p>
<p id="psalms-88-16"><span class="verse-num">88:16</span> <span class="verse-body">beatus populus qui scit iubilationem Domine in lumine vultus tui ambulabunt</span></p>
<p id="psalms-88-17"><span class="verse-num">88:17</span> <span class="verse-body">et in nomine tuo exultabunt tota die et in iustitia tua exaltabuntur</span></p>
<p id="psalms-88-18"><span class="verse-num">88:18</span> <span class="verse-body">quoniam gloria virtutis eorum tu es et in beneplacito tuo exaltabitur cornu nostrum</span></p>
<p id="psalms-88-19"><span class="verse-num">88:19</span> <span class="verse-body">quia Domini est adsumptio *nostra; et Sancti Israhel regis nostri</span></p>
<p id="psalms-88-20"><span class="verse-num">88:20</span> <span class="verse-body">tunc locutus es in visione sanctis tuis et dixisti posui adiutorium in potentem exaltavi electum de plebe mea</span></p>
<p id="psalms-88-21"><span class="verse-num">88:21</span> <span class="verse-body">inveni David servum meum in oleo sancto meo linui eum</span></p>
<p id="psalms-88-22"><span class="verse-num">88:22</span> <span class="verse-body">manus enim mea auxiliabitur ei et brachium meum confirmabit eum</span></p>
<p id="psalms-88-23"><span class="verse-num">88:23</span> <span class="verse-body">nihil proficiet inimicus in eo et filius iniquitatis non adponet nocere eum</span></p>
<p id="psalms-88-24"><span class="verse-num">88:24</span> <span class="verse-body">et concidam a facie ipsius inimicos eius et odientes eum in fugam convertam</span></p>
<p id="psalms-88-25"><span class="verse-num">88:25</span> <span class="verse-body">et veritas mea et misericordia mea cum ipso et in nomine meo exaltabitur cornu eius</span></p>
<p id="psalms-88-26"><span class="verse-num">88:26</span> <span class="verse-body">et ponam in mari manum eius et in fluminibus dexteram eius</span></p>
<p id="psalms-88-27"><span class="verse-num">88:27</span> <span class="verse-body">ipse invocabit me pater meus es tu Deus meus et susceptor salutis meae</span></p>
<p id="psalms-88-28"><span class="verse-num">88:28</span> <span class="verse-body">et ego primogenitum ponam illum excelsum prae regibus terrae</span></p>
<p id="psalms-88-29"><span class="verse-num">88:29</span> <span class="verse-body">in aeternum servabo illi misericordiam meam et testamentum meum fidele ipsi</span></p>
<p id="psalms-88-30"><span class="verse-num">88:30</span> <span class="verse-body">et ponam in saeculum saeculi semen eius et thronum eius sicut dies caeli</span></p>
<p id="psalms-88-31"><span class="verse-num">88:31</span> <span class="verse-body">si dereliquerint filii eius legem meam et in iudiciis meis non ambulaverint</span></p>
<p id="psalms-88-32"><span class="verse-num">88:32</span> <span class="verse-body">si iustitias meas profanaverint et mandata mea non custodierint</span></p>
<p id="psalms-88-33"><span class="verse-num">88:33</span> <span class="verse-body">visitabo in virga iniquitates eorum et in verberibus peccata eorum</span></p>
<p id="psalms-88-34"><span class="verse-num">88:34</span> <span class="verse-body">misericordiam autem meam non dispergam ab eo neque nocebo in veritate mea</span></p>
<p id="psalms-88-35"><span class="verse-num">88:35</span> <span class="verse-body">neque profanabo testamentum meum et quae procedunt de labiis meis non faciam irrita</span></p>
<p id="psalms-88-36"><span class="verse-num">88:36</span> <span class="verse-body">semel iuravi in sancto meo si David mentiar</span></p>
<p id="psalms-88-37"><span class="verse-num">88:37</span> <span class="verse-body">semen eius in aeternum manebit</span></p>
<p id="psalms-88-38"><span class="verse-num">88:38</span> <span class="verse-body">et thronus eius sicut sol in conspectu meo et sicut luna perfecta in aeternum et testis in caelo fidelis diapsalma</span></p>
<p id="psalms-88-39"><span class="verse-num">88:39</span> <span class="verse-body">tu vero reppulisti et despexisti distulisti christum tuum</span></p>
<p id="psalms-88-40"><span class="verse-num">88:40</span> <span class="verse-body">evertisti testamentum servi tui profanasti in terram sanctuarium eius</span></p>
<p id="psalms-88-41"><span class="verse-num">88:41</span> <span class="verse-body">destruxisti omnes sepes eius posuisti firmamenta eius formidinem</span></p>
<p id="psalms-88-42"><span class="verse-num">88:42</span> <span class="verse-body">diripuerunt eum omnes transeuntes viam factus est obprobrium vicinis suis</span></p>
<p id="psalms-88-43"><span class="verse-num">88:43</span> <span class="verse-body">exaltasti dexteram deprimentium eum laetificasti omnes inimicos eius</span></p>
<p id="psalms-88-44"><span class="verse-num">88:44</span> <span class="verse-body">avertisti adiutorium gladii eius et non es auxiliatus ei in bello</span></p>
<p id="psalms-88-45"><span class="verse-num">88:45</span> <span class="verse-body">destruxisti eum a mundatione sedem eius in terram conlisisti</span></p>
<p id="psalms-88-46"><span class="verse-num">88:46</span> <span class="verse-body">minorasti dies temporis eius perfudisti eum confusione diapsalma</span></p>
<p id="psalms-88-47"><span class="verse-num">88:47</span> <span class="verse-body">usquequo Domine avertis in finem exardescet sicut ignis ira tua</span></p>
<p id="psalms-88-48"><span class="verse-num">88:48</span> <span class="verse-body">memorare quae mea substantia numquid enim vane constituisti omnes filios hominum</span></p>
<p id="psalms-88-49"><span class="verse-num">88:49</span> <span class="verse-body">quis est homo qui vivet et non videbit mortem eruet animam suam de manu inferi diapsalma</span></p>
<p id="psalms-88-50"><span class="verse-num">88:50</span> <span class="verse-body">ubi sunt misericordiae tuae antiquae Domine sicut iurasti David in veritate tua</span></p>
<p id="psalms-88-51"><span class="verse-num">88:51</span> <span class="verse-body">memor esto Domine obprobrii servorum tuorum quod continui in sinu meo multarum gentium</span></p>
<p id="psalms-88-52"><span class="verse-num">88:52</span> <span class="verse-body">quod exprobraverunt inimici tui Domine quod exprobraverunt commutationem christi tui</span></p>
<p id="psalms-88-53"><span class="verse-num">88:53</span> <span class="verse-body">benedictus Dominus in aeternum fiat fiat __________________________________________________________________</span></p>
<h2 id="psalms-ch-89">Chapter 89</h2>
<p class="verses"><a href="#psalms-89-1">1</a> <a href="#psalms-89-2">2</a> <a href="#psalms-89-3">3</a> <a href="#psalms-89-4">4</a> <a href="#psalms-89-5">5</a> <a href="#psalms-89-6">6</a> <a href="#psalms-89-7">7</a> <a href="#psalms-89-8">8</a> <a href="#psalms-89-9">9</a> <a href="#psalms-89-10">10</a> <a href="#psalms-89-11">11</a> <a href="#psalms-89-12">12</a> <a href="#psalms-89-13">13</a> <a href="#psalms-89-14">14</a> <a href="#psalms-89-15">15</a> <a href="#psalms-89-16">16</a> <a href="#psalms-89-17">17</a></p>
<p id="psalms-89-1"><span class="verse-num">89:1</span> <span class="verse-body">oratio Mosi hominis Dei Domine refugium tu factus es nobis in generatione et generatione</span></p>
<p id="psalms-89-2"><span class="verse-num">89:2</span> <span class="verse-body">priusquam montes fierent et formaretur terra et orbis a saeculo usque in saeculum tu es Deus</span></p>
<p id="psalms-89-3"><span class="verse-num">89:3</span> <span class="verse-body">ne avertas hominem in humilitatem et dixisti convertimini filii hominum</span></p>
<p id="psalms-89-4"><span class="verse-num">89:4</span> <span class="verse-body">quoniam mille anni ante oculos tuos tamquam dies hesterna quae praeteriit et custodia in nocte</span></p>
<p id="psalms-89-5"><span class="verse-num">89:5</span> <span class="verse-body">quae pro nihilo habentur eorum anni erunt</span></p>
<p id="psalms-89-6"><span class="verse-num">89:6</span> <span class="verse-body">mane sicut herba transeat mane floreat et transeat vespere decidat induret et arescat</span></p>
<p id="psalms-89-7"><span class="verse-num">89:7</span> <span class="verse-body">quia defecimus in ira tua et in furore tuo turbati sumus</span></p>
<p id="psalms-89-8"><span class="verse-num">89:8</span> <span class="verse-body">posuisti iniquitates nostras in conspectu tuo saeculum nostrum in inluminatione vultus tui</span></p>
<p id="psalms-89-9"><span class="verse-num">89:9</span> <span class="verse-body">quoniam omnes dies nostri defecerunt in ira tua defecimus anni nostri sicut aranea meditabantur</span></p>
<p id="psalms-89-10"><span class="verse-num">89:10</span> <span class="verse-body">dies annorum nostrorum in ipsis septuaginta anni si autem in potentatibus octoginta anni et amplius eorum labor et dolor quoniam supervenit mansuetudo et corripiemur</span></p>
<p id="psalms-89-11"><span class="verse-num">89:11</span> <span class="verse-body">quis novit potestatem irae tuae et prae timore tuo iram tuam</span></p>
<p id="psalms-89-12"><span class="verse-num">89:12</span> <span class="verse-body">dinumerare dexteram tuam sic notam fac et conpeditos corde in sapientia</span></p>
<p id="psalms-89-13"><span class="verse-num">89:13</span> <span class="verse-body">convertere Domine usquequo et deprecabilis esto super servos tuos</span></p>
<p id="psalms-89-14"><span class="verse-num">89:14</span> <span class="verse-body">repleti sumus mane misericordia tua et exultavimus et delectati sumus in omnibus diebus nostris</span></p>
<p id="psalms-89-15"><span class="verse-num">89:15</span> <span class="verse-body">laetati sumus pro diebus quibus nos humiliasti annis quibus vidimus mala</span></p>
<p id="psalms-89-16"><span class="verse-num">89:16</span> <span class="verse-body">et respice in servos tuos et in opera tua et dirige filios eorum</span></p>
<p id="psalms-89-17"><span class="verse-num">89:17</span> <span class="verse-body">et sit splendor Domini Dei nostri super nos et opera manuum nostrarum dirige super nos * et opus manuum nostrarum dirige; __________________________________________________________________</span></p>
<h2 id="psalms-ch-90">Chapter 90</h2>
<p class="verses"><a href="#psalms-90-1">1</a> <a href="#psalms-90-2">2</a> <a href="#psalms-90-3">3</a> <a href="#psalms-90-4">4</a> <a href="#psalms-90-5">5</a> <a href="#psalms-90-6">6</a> <a href="#psalms-90-7">7</a> <a href="#psalms-90-8">8</a> <a href="#psalms-90-9">9</a> <a href="#psalms-90-10">10</a> <a href="#psalms-90-11">11</a> <a href="#psalms-90-12">12</a> <a href="#psalms-90-13">13</a> <a href="#psalms-90-14">14</a> <a href="#psalms-90-15">15</a> <a href="#psalms-90-16">16</a></p>
<p id="psalms-90-1"><span class="verse-num">90:1</span> <span class="verse-body">laus cantici David qui habitat in adiutorio Altissimi in protectione Dei caeli commorabitur</span></p>
<p id="psalms-90-2"><span class="verse-num">90:2</span> <span class="verse-body">dicet Domino susceptor meus es tu et refugium meum Deus meus sperabo in eum</span></p>
<p id="psalms-90-3"><span class="verse-num">90:3</span> <span class="verse-body">quoniam ipse liberabit me de laqueo venantium et a verbo aspero</span></p>
<p id="psalms-90-4"><span class="verse-num">90:4</span> <span class="verse-body">in scapulis suis obumbrabit te et sub pinnis eius sperabis</span></p>
<p id="psalms-90-5"><span class="verse-num">90:5</span> <span class="verse-body">scuto circumdabit te veritas eius non timebis a timore nocturno</span></p>
<p id="psalms-90-6"><span class="verse-num">90:6</span> <span class="verse-body">a sagitta volante in die a negotio perambulante in tenebris ab incursu et daemonio meridiano</span></p>
<p id="psalms-90-7"><span class="verse-num">90:7</span> <span class="verse-body">cadent a latere tuo mille et decem milia a dextris tuis ad te autem non adpropinquabit</span></p>
<p id="psalms-90-8"><span class="verse-num">90:8</span> <span class="verse-body">verumtamen oculis tuis considerabis et retributionem peccatorum videbis</span></p>
<p id="psalms-90-9"><span class="verse-num">90:9</span> <span class="verse-body">quoniam tu Domine spes mea Altissimum posuisti refugium tuum</span></p>
<p id="psalms-90-10"><span class="verse-num">90:10</span> <span class="verse-body">non accedent ad te mala et flagellum non adpropinquabit tabernaculo tuo</span></p>
<p id="psalms-90-11"><span class="verse-num">90:11</span> <span class="verse-body">quoniam angelis suis mandabit de te ut custodiant te in omnibus viis tuis</span></p>
<p id="psalms-90-12"><span class="verse-num">90:12</span> <span class="verse-body">in manibus portabunt te ne forte offendas ad lapidem pedem tuum</span></p>
<p id="psalms-90-13"><span class="verse-num">90:13</span> <span class="verse-body">super aspidem et basiliscum ambulabis %et; conculcabis leonem et draconem</span></p>
<p id="psalms-90-14"><span class="verse-num">90:14</span> <span class="verse-body">quoniam in me speravit et liberabo eum protegam eum quia cognovit nomen meum</span></p>
<p id="psalms-90-15"><span class="verse-num">90:15</span> <span class="verse-body">clamabit ad me et exaudiam eum cum ipso sum in tribulatione eripiam eum et clarificabo eum</span></p>
<p id="psalms-90-16"><span class="verse-num">90:16</span> <span class="verse-body">longitudine dierum replebo eum et ostendam illi salutare meum __________________________________________________________________</span></p>
<h2 id="psalms-ch-91">Chapter 91</h2>
<p class="verses"><a href="#psalms-91-1">1</a> <a href="#psalms-91-2">2</a> <a href="#psalms-91-3">3</a> <a href="#psalms-91-4">4</a> <a href="#psalms-91-5">5</a> <a href="#psalms-91-6">6</a> <a href="#psalms-91-7">7</a> <a href="#psalms-91-8">8</a> <a href="#psalms-91-9">9</a> <a href="#psalms-91-10">10</a> <a href="#psalms-91-11">11</a> <a href="#psalms-91-12">12</a> <a href="#psalms-91-13">13</a> <a href="#psalms-91-14">14</a> <a href="#psalms-91-15">15</a> <a href="#psalms-91-16">16</a></p>
<p id="psalms-91-1"><span class="verse-num">91:1</span> <span class="verse-body">psalmus cantici in die sabbati</span></p>
<p id="psalms-91-2"><span class="verse-num">91:2</span> <span class="verse-body">bonum est confiteri Domino et psallere nomini tuo Altissime</span></p>
<p id="psalms-91-3"><span class="verse-num">91:3</span> <span class="verse-body">ad adnuntiandum mane misericordiam tuam et veritatem tuam per noctem</span></p>
<p id="psalms-91-4"><span class="verse-num">91:4</span> <span class="verse-body">in decacordo psalterio cum cantico in cithara</span></p>
<p id="psalms-91-5"><span class="verse-num">91:5</span> <span class="verse-body">quia delectasti me Domine in factura tua et in operibus manuum tuarum exultabo</span></p>
<p id="psalms-91-6"><span class="verse-num">91:6</span> <span class="verse-body">quam magnificata sunt opera tua Domine nimis profundae factae sunt cogitationes tuae</span></p>
<p id="psalms-91-7"><span class="verse-num">91:7</span> <span class="verse-body">vir insipiens non cognoscet et stultus non intelleget haec</span></p>
<p id="psalms-91-8"><span class="verse-num">91:8</span> <span class="verse-body">cum exorti fuerint peccatores sicut faenum et apparuerint omnes qui operantur iniquitatem ut intereant in saeculum %saeculi;</span></p>
<p id="psalms-91-9"><span class="verse-num">91:9</span> <span class="verse-body">tu autem Altissimus in aeternum Domine</span></p>
<p id="psalms-91-10"><span class="verse-num">91:10</span> <span class="verse-body">*quoniam ecce inimici tui Domine; quoniam ecce inimici tui peribunt et dispergentur omnes qui operantur iniquitatem</span></p>
<p id="psalms-91-11"><span class="verse-num">91:11</span> <span class="verse-body">et exaltabitur sicut unicornis cornu meum et senectus mea in misericordia uberi</span></p>
<p id="psalms-91-12"><span class="verse-num">91:12</span> <span class="verse-body">et despexit oculus meus inimicis meis et insurgentibus in me malignantibus audiet auris mea</span></p>
<p id="psalms-91-13"><span class="verse-num">91:13</span> <span class="verse-body">iustus ut palma florebit ut cedrus Libani multiplicabitur</span></p>
<p id="psalms-91-14"><span class="verse-num">91:14</span> <span class="verse-body">plantati in domo Domini in atriis Dei nostri florebunt</span></p>
<p id="psalms-91-15"><span class="verse-num">91:15</span> <span class="verse-body">adhuc multiplicabuntur in senecta uberi et bene patientes erunt</span></p>
<p id="psalms-91-16"><span class="verse-num">91:16</span> <span class="verse-body">ut adnuntient quoniam rectus Dominus Deus noster et non est iniquitas in eo __________________________________________________________________</span></p>
<h2 id="psalms-ch-92">Chapter 92</h2>
<p class="verses"><a href="#psalms-92-1">1</a> <a href="#psalms-92-2">2</a> <a href="#psalms-92-3">3</a> <a href="#psalms-92-4">4</a> <a href="#psalms-92-5">5</a></p>
<p id="psalms-92-1"><span class="verse-num">92:1</span> <span class="verse-body">laus cantici David in die ante sabbatum quando inhabitata est terra Dominus regnavit decore indutus est indutus est Dominus fortitudine et praecinxit se etenim firmavit orbem terrae qui non commovebitur</span></p>
<p id="psalms-92-2"><span class="verse-num">92:2</span> <span class="verse-body">parata sedis tua ex tunc a saeculo tu es</span></p>
<p id="psalms-92-3"><span class="verse-num">92:3</span> <span class="verse-body">elevaverunt flumina Domine elevaverunt flumina vocem suam *elevabunt flumina fluctus suos;</span></p>
<p id="psalms-92-4"><span class="verse-num">92:4</span> <span class="verse-body">a vocibus aquarum multarum mirabiles elationes maris mirabilis in altis Dominus</span></p>
<p id="psalms-92-5"><span class="verse-num">92:5</span> <span class="verse-body">testimonia tua credibilia facta sunt nimis domum tuam decet sanctitudo Domine in longitudine dierum __________________________________________________________________</span></p>
<h2 id="psalms-ch-93">Chapter 93</h2>
<p class="verses"><a href="#psalms-93-1">1</a> <a href="#psalms-93-2">2</a> <a href="#psalms-93-3">3</a> <a href="#psalms-93-4">4</a> <a href="#psalms-93-5">5</a> <a href="#psalms-93-6">6</a> <a href="#psalms-93-7">7</a> <a href="#psalms-93-8">8</a> <a href="#psalms-93-9">9</a> <a href="#psalms-93-10">10</a> <a href="#psalms-93-11">11</a> <a href="#psalms-93-12">12</a> <a href="#psalms-93-13">13</a> <a href="#psalms-93-14">14</a> <a href="#psalms-93-15">15</a> <a href="#psalms-93-16">16</a> <a href="#psalms-93-17">17</a> <a href="#psalms-93-18">18</a> <a href="#psalms-93-19">19</a> <a href="#psalms-93-20">20</a> <a href="#psalms-93-21">21</a> <a href="#psalms-93-22">22</a> <a href="#psalms-93-23">23</a></p>
<p id="psalms-93-1"><span class="verse-num">93:1</span> <span class="verse-body">psalmus David quarta sabbati Deus ultionum Dominus Deus ultionum libere egit</span></p>
<p id="psalms-93-2"><span class="verse-num">93:2</span> <span class="verse-body">exaltare qui iudicas terram redde retributionem superbis</span></p>
<p id="psalms-93-3"><span class="verse-num">93:3</span> <span class="verse-body">usquequo peccatores Domine usquequo peccatores gloriabuntur</span></p>
<p id="psalms-93-4"><span class="verse-num">93:4</span> <span class="verse-body">effabuntur et loquentur iniquitatem loquentur omnes qui operantur iniustitiam</span></p>
<p id="psalms-93-5"><span class="verse-num">93:5</span> <span class="verse-body">populum tuum Domine humiliaverunt et hereditatem tuam vexaverunt</span></p>
<p id="psalms-93-6"><span class="verse-num">93:6</span> <span class="verse-body">viduam et advenam interfecerunt et pupillos occiderunt</span></p>
<p id="psalms-93-7"><span class="verse-num">93:7</span> <span class="verse-body">et dixerunt non videbit Dominus nec intelleget Deus Iacob</span></p>
<p id="psalms-93-8"><span class="verse-num">93:8</span> <span class="verse-body">intellegite qui insipientes estis in populo et stulti aliquando sapite</span></p>
<p id="psalms-93-9"><span class="verse-num">93:9</span> <span class="verse-body">qui plantavit aurem non audiet aut qui finxit oculum non considerat</span></p>
<p id="psalms-93-10"><span class="verse-num">93:10</span> <span class="verse-body">qui corripit gentes non arguet qui docet hominem scientiam</span></p>
<p id="psalms-93-11"><span class="verse-num">93:11</span> <span class="verse-body">Dominus scit cogitationes hominum quoniam vanae sunt</span></p>
<p id="psalms-93-12"><span class="verse-num">93:12</span> <span class="verse-body">beatus homo quem tu erudieris Domine et de lege tua docueris eum</span></p>
<p id="psalms-93-13"><span class="verse-num">93:13</span> <span class="verse-body">ut mitiges ei a diebus malis donec fodiatur peccatori fovea</span></p>
<p id="psalms-93-14"><span class="verse-num">93:14</span> <span class="verse-body">quia non repellet Dominus plebem suam et hereditatem suam non derelinquet</span></p>
<p id="psalms-93-15"><span class="verse-num">93:15</span> <span class="verse-body">quoadusque iustitia convertatur in iudicium et qui iuxta illam omnes qui recto sunt corde diapsalma</span></p>
<p id="psalms-93-16"><span class="verse-num">93:16</span> <span class="verse-body">quis consurget mihi adversus malignantes aut quis stabit mecum adversus operantes iniquitatem</span></p>
<p id="psalms-93-17"><span class="verse-num">93:17</span> <span class="verse-body">nisi quia Dominus adiuvit me paulo minus habitavit in inferno anima mea</span></p>
<p id="psalms-93-18"><span class="verse-num">93:18</span> <span class="verse-body">si dicebam motus est pes meus misericordia tua Domine adiuvabat me</span></p>
<p id="psalms-93-19"><span class="verse-num">93:19</span> <span class="verse-body">secundum multitudinem dolorum meorum in corde meo consolationes tuae laetificaverunt animam meam</span></p>
<p id="psalms-93-20"><span class="verse-num">93:20</span> <span class="verse-body">numquid aderit tibi sedis iniquitatis qui fingis dolorem in praecepto</span></p>
<p id="psalms-93-21"><span class="verse-num">93:21</span> <span class="verse-body">captabunt in animam iusti et sanguinem innocentem condemnabunt</span></p>
<p id="psalms-93-22"><span class="verse-num">93:22</span> <span class="verse-body">et factus est Dominus mihi in refugium et Deus meus in adiutorem spei meae</span></p>
<p id="psalms-93-23"><span class="verse-num">93:23</span> <span class="verse-body">et reddet illis iniquitatem ipsorum et in malitia eorum disperdet eos disperdet illos Dominus Deus noster __________________________________________________________________</span></p>
<h2 id="psalms-ch-94">Chapter 94</h2>
<p class="verses"><a href="#psalms-94-1">1</a> <a href="#psalms-94-2">2</a> <a href="#psalms-94-3">3</a> <a href="#psalms-94-4">4</a> <a href="#psalms-94-5">5</a> <a href="#psalms-94-6">6</a> <a href="#psalms-94-7">7</a> <a href="#psalms-94-8">8</a> <a href="#psalms-94-9">9</a> <a href="#psalms-94-10">10</a> <a href="#psalms-94-11">11</a></p>
<p id="psalms-94-1"><span class="verse-num">94:1</span> <span class="verse-body">laus cantici David venite exultemus Domino iubilemus Deo salutari nostro</span></p>
<p id="psalms-94-2"><span class="verse-num">94:2</span> <span class="verse-body">praeoccupemus faciem eius in confessione et in psalmis iubilemus ei</span></p>
<p id="psalms-94-3"><span class="verse-num">94:3</span> <span class="verse-body">quoniam Deus magnus Dominus et rex magnus super omnes deos</span></p>
<p id="psalms-94-4"><span class="verse-num">94:4</span> <span class="verse-body">quia in manu eius fines terrae et altitudines montium ipsius sunt</span></p>
<p id="psalms-94-5"><span class="verse-num">94:5</span> <span class="verse-body">quoniam ipsius est mare et ipse fecit illud et siccam manus eius formaverunt</span></p>
<p id="psalms-94-6"><span class="verse-num">94:6</span> <span class="verse-body">venite adoremus et procidamus et ploremus ante Dominum qui fecit nos</span></p>
<p id="psalms-94-7"><span class="verse-num">94:7</span> <span class="verse-body">quia ipse est Deus noster et nos populus pascuae eius et oves manus eius</span></p>
<p id="psalms-94-8"><span class="verse-num">94:8</span> <span class="verse-body">hodie si vocem eius audieritis nolite obdurare corda vestra</span></p>
<p id="psalms-94-9"><span class="verse-num">94:9</span> <span class="verse-body">sicut in inritatione secundum diem temptationis in deserto ubi temptaverunt me patres vestri probaverunt *me; et viderunt opera mea</span></p>
<p id="psalms-94-10"><span class="verse-num">94:10</span> <span class="verse-body">quadraginta annis offensus fui generationi illi et dixi semper errant corde</span></p>
<p id="psalms-94-11"><span class="verse-num">94:11</span> <span class="verse-body">et isti non cognoverunt vias meas ut iuravi in ira mea si intrabunt in requiem meam __________________________________________________________________</span></p>
<h2 id="psalms-ch-95">Chapter 95</h2>
<p class="verses"><a href="#psalms-95-1">1</a> <a href="#psalms-95-2">2</a> <a href="#psalms-95-3">3</a> <a href="#psalms-95-4">4</a> <a href="#psalms-95-5">5</a> <a href="#psalms-95-6">6</a> <a href="#psalms-95-7">7</a> <a href="#psalms-95-8">8</a> <a href="#psalms-95-9">9</a> <a href="#psalms-95-10">10</a> <a href="#psalms-95-11">11</a> <a href="#psalms-95-12">12</a> <a href="#psalms-95-13">13</a></p>
<p id="psalms-95-1"><span class="verse-num">95:1</span> <span class="verse-body">quando domus aedificabatur post captivitatem canticum huic David cantate Domino canticum novum cantate Domino omnis terra</span></p>
<p id="psalms-95-2"><span class="verse-num">95:2</span> <span class="verse-body">cantate Domino benedicite nomini eius adnuntiate diem de die salutare eius</span></p>
<p id="psalms-95-3"><span class="verse-num">95:3</span> <span class="verse-body">adnuntiate inter gentes gloriam eius in omnibus populis mirabilia eius</span></p>
<p id="psalms-95-4"><span class="verse-num">95:4</span> <span class="verse-body">quoniam magnus Dominus et laudabilis valde terribilis est super omnes deos</span></p>
<p id="psalms-95-5"><span class="verse-num">95:5</span> <span class="verse-body">quoniam omnes dii gentium daemonia at vero Dominus caelos fecit</span></p>
<p id="psalms-95-6"><span class="verse-num">95:6</span> <span class="verse-body">confessio et pulchritudo in conspectu eius sanctimonia et magnificentia in sanctificatione eius</span></p>
<p id="psalms-95-7"><span class="verse-num">95:7</span> <span class="verse-body">adferte Domino patriae gentium adferte Domino gloriam et honorem</span></p>
<p id="psalms-95-8"><span class="verse-num">95:8</span> <span class="verse-body">adferte Domino gloriam nomini eius tollite hostias et introite in atria eius</span></p>
<p id="psalms-95-9"><span class="verse-num">95:9</span> <span class="verse-body">adorate Dominum in atrio sancto eius commoveatur a facie eius universa terra</span></p>
<p id="psalms-95-10"><span class="verse-num">95:10</span> <span class="verse-body">dicite in gentibus quia Dominus regnavit etenim correxit orbem qui non movebitur iudicabit populos in aequitate</span></p>
<p id="psalms-95-11"><span class="verse-num">95:11</span> <span class="verse-body">laetentur caeli et exultet terra commoveatur mare et plenitudo eius</span></p>
<p id="psalms-95-12"><span class="verse-num">95:12</span> <span class="verse-body">gaudebunt campi et omnia quae in eis sunt tunc exultabunt omnia ligna silvarum</span></p>
<p id="psalms-95-13"><span class="verse-num">95:13</span> <span class="verse-body">a facie Domini quia venit quoniam venit iudicare terram iudicabit orbem terrae in aequitate et populos in veritate sua __________________________________________________________________</span></p>
<h2 id="psalms-ch-96">Chapter 96</h2>
<p class="verses"><a href="#psalms-96-1">1</a> <a href="#psalms-96-2">2</a> <a href="#psalms-96-3">3</a> <a href="#psalms-96-4">4</a> <a href="#psalms-96-5">5</a> <a href="#psalms-96-6">6</a> <a href="#psalms-96-7">7</a> <a href="#psalms-96-8">8</a> <a href="#psalms-96-9">9</a> <a href="#psalms-96-10">10</a> <a href="#psalms-96-11">11</a> <a href="#psalms-96-12">12</a></p>
<p id="psalms-96-1"><span class="verse-num">96:1</span> <span class="verse-body">huic David quando terra eius restituta est Dominus regnavit exultet terra laetentur insulae multae</span></p>
<p id="psalms-96-2"><span class="verse-num">96:2</span> <span class="verse-body">nubes et caligo in circuitu eius iustitia et iudicium correctio sedis eius</span></p>
<p id="psalms-96-3"><span class="verse-num">96:3</span> <span class="verse-body">ignis ante ipsum praecedet et inflammabit in circuitu inimicos eius</span></p>
<p id="psalms-96-4"><span class="verse-num">96:4</span> <span class="verse-body">adluxerunt fulgora eius orbi terrae vidit et commota est terra</span></p>
<p id="psalms-96-5"><span class="verse-num">96:5</span> <span class="verse-body">montes sicut cera fluxerunt *a facie Domini; a facie Domini omnis terrae</span></p>
<p id="psalms-96-6"><span class="verse-num">96:6</span> <span class="verse-body">adnuntiaverunt caeli iustitiam eius et viderunt omnes populi gloriam eius</span></p>
<p id="psalms-96-7"><span class="verse-num">96:7</span> <span class="verse-body">confundantur omnes qui adorant sculptilia qui gloriantur in simulacris suis adorate eum omnes angeli eius</span></p>
<p id="psalms-96-8"><span class="verse-num">96:8</span> <span class="verse-body">audivit et laetata est Sion et exultaverunt filiae Iudaeae propter iudicia tua Domine</span></p>
<p id="psalms-96-9"><span class="verse-num">96:9</span> <span class="verse-body">quoniam tu Dominus Altissimus super omnem terram nimis superexaltatus es super omnes deos</span></p>
<p id="psalms-96-10"><span class="verse-num">96:10</span> <span class="verse-body">qui diligitis Dominum odite malum custodit animas sanctorum suorum de manu peccatoris liberabit eos</span></p>
<p id="psalms-96-11"><span class="verse-num">96:11</span> <span class="verse-body">lux orta est iusto et rectis corde laetitia</span></p>
<p id="psalms-96-12"><span class="verse-num">96:12</span> <span class="verse-body">laetamini iusti in Domino et confitemini memoriae sanctificationis eius __________________________________________________________________</span></p>
<h2 id="psalms-ch-97">Chapter 97</h2>
<p class="verses"><a href="#psalms-97-1">1</a> <a href="#psalms-97-2">2</a> <a href="#psalms-97-3">3</a> <a href="#psalms-97-4">4</a> <a href="#psalms-97-5">5</a> <a href="#psalms-97-6">6</a> <a href="#psalms-97-7">7</a> <a href="#psalms-97-8">8</a> <a href="#psalms-97-9">9</a></p>
<p id="psalms-97-1"><span class="verse-num">97:1</span> <span class="verse-body">psalmus David cantate Domino canticum novum quoniam mirabilia fecit salvavit sibi dextera eius et brachium sanctum eius</span></p>
<p id="psalms-97-2"><span class="verse-num">97:2</span> <span class="verse-body">notum fecit Dominus salutare suum in conspectu gentium revelavit iustitiam suam</span></p>
<p id="psalms-97-3"><span class="verse-num">97:3</span> <span class="verse-body">recordatus est misericordiae suae et veritatem suam domui Israhel viderunt omnes termini terrae salutare Dei nostri</span></p>
<p id="psalms-97-4"><span class="verse-num">97:4</span> <span class="verse-body">iubilate Domino omnis terra cantate et exultate et psallite</span></p>
<p id="psalms-97-5"><span class="verse-num">97:5</span> <span class="verse-body">psallite Domino in cithara in cithara et voce psalmi</span></p>
<p id="psalms-97-6"><span class="verse-num">97:6</span> <span class="verse-body">in tubis ductilibus et voce tubae corneae iubilate in conspectu regis Domini</span></p>
<p id="psalms-97-7"><span class="verse-num">97:7</span> <span class="verse-body">moveatur mare et plenitudo eius orbis terrarum et qui habitant in eo</span></p>
<p id="psalms-97-8"><span class="verse-num">97:8</span> <span class="verse-body">flumina plaudent manu simul montes exultabunt</span></p>
<p id="psalms-97-9"><span class="verse-num">97:9</span> <span class="verse-body">a conspectu Domini quoniam venit iudicare terram iudicabit orbem terrarum in iustitia et populos in aequitate __________________________________________________________________</span></p>
<h2 id="psalms-ch-98">Chapter 98</h2>
<p class="verses"><a href="#psalms-98-1">1</a> <a href="#psalms-98-2">2</a> <a href="#psalms-98-3">3</a> <a href="#psalms-98-4">4</a> <a href="#psalms-98-5">5</a> <a href="#psalms-98-6">6</a> <a href="#psalms-98-7">7</a> <a href="#psalms-98-8">8</a> <a href="#psalms-98-9">9</a></p>
<p id="psalms-98-1"><span class="verse-num">98:1</span> <span class="verse-body">psalmus David Dominus regnavit irascantur populi qui sedet super cherubin moveatur terra</span></p>
<p id="psalms-98-2"><span class="verse-num">98:2</span> <span class="verse-body">Dominus in Sion magnus et excelsus est super omnes populos</span></p>
<p id="psalms-98-3"><span class="verse-num">98:3</span> <span class="verse-body">confiteantur nomini tuo magno quoniam terribile et sanctum est</span></p>
<p id="psalms-98-4"><span class="verse-num">98:4</span> <span class="verse-body">et honor regis iudicium diligit tu parasti directiones iudicium et iustitiam in Iacob tu fecisti</span></p>
<p id="psalms-98-5"><span class="verse-num">98:5</span> <span class="verse-body">exaltate Dominum Deum nostrum et adorate scabillum pedum eius quoniam sanctum est</span></p>
<p id="psalms-98-6"><span class="verse-num">98:6</span> <span class="verse-body">Moses et Aaron in sacerdotibus eius et Samuhel inter eos qui invocant nomen eius invocabant Dominum et ipse exaudiebat illos</span></p>
<p id="psalms-98-7"><span class="verse-num">98:7</span> <span class="verse-body">in columna nubis loquebatur ad eos custodiebant testimonia eius et praeceptum quod dedit illis</span></p>
<p id="psalms-98-8"><span class="verse-num">98:8</span> <span class="verse-body">Domine Deus noster tu exaudiebas illos Deus tu propitius fuisti eis et ulciscens in omnes adinventiones eorum</span></p>
<p id="psalms-98-9"><span class="verse-num">98:9</span> <span class="verse-body">exaltate Dominum Deum nostrum et adorate in monte sancto eius quoniam sanctus Dominus Deus noster __________________________________________________________________</span></p>
<h2 id="psalms-ch-99">Chapter 99</h2>
<p class="verses"><a href="#psalms-99-1">1</a> <a href="#psalms-99-2">2</a> <a href="#psalms-99-3">3</a> <a href="#psalms-99-4">4</a> <a href="#psalms-99-5">5</a></p>
<p id="psalms-99-1"><span class="verse-num">99:1</span> <span class="verse-body">psalmus in confessione</span></p>
<p id="psalms-99-2"><span class="verse-num">99:2</span> <span class="verse-body">iubilate Domino omnis terra servite Domino in laetitia introite in conspectu eius in exultatione</span></p>
<p id="psalms-99-3"><span class="verse-num">99:3</span> <span class="verse-body">scitote quoniam Dominus ipse est Deus ipse fecit nos et non ipsi nos populus eius et oves pascuae eius</span></p>
<p id="psalms-99-4"><span class="verse-num">99:4</span> <span class="verse-body">introite portas eius in confessione atria eius in hymnis confitemini illi laudate nomen eius</span></p>
<p id="psalms-99-5"><span class="verse-num">99:5</span> <span class="verse-body">quoniam suavis Dominus in aeternum misericordia eius et usque in generationem et generationem veritas eius __________________________________________________________________</span></p>
<h2 id="psalms-ch-100">Chapter 100</h2>
<p class="verses"><a href="#psalms-100-1">1</a> <a href="#psalms-100-2">2</a> <a href="#psalms-100-3">3</a> <a href="#psalms-100-4">4</a> <a href="#psalms-100-5">5</a> <a href="#psalms-100-6">6</a> <a href="#psalms-100-7">7</a> <a href="#psalms-100-8">8</a></p>
<p id="psalms-100-1"><span class="verse-num">100:1</span> <span class="verse-body">David psalmus misericordiam et iudicium cantabo tibi Domine psallam</span></p>
<p id="psalms-100-2"><span class="verse-num">100:2</span> <span class="verse-body">et intellegam in via inmaculata quando venies ad me perambulabam in innocentia cordis mei in medio domus meae</span></p>
<p id="psalms-100-3"><span class="verse-num">100:3</span> <span class="verse-body">non proponebam ante oculos meos rem iniustam facientes praevaricationes odivi non adhesit mihi</span></p>
<p id="psalms-100-4"><span class="verse-num">100:4</span> <span class="verse-body">cor pravum declinante a me maligno non cognoscebam</span></p>
<p id="psalms-100-5"><span class="verse-num">100:5</span> <span class="verse-body">detrahentem secreto proximo suo hunc persequebar superbo oculo et insatiabili corde cum hoc non edebam</span></p>
<p id="psalms-100-6"><span class="verse-num">100:6</span> <span class="verse-body">oculi mei ad fideles terrae ut sederent mecum ambulans in via inmaculata hic mihi ministrabat</span></p>
<p id="psalms-100-7"><span class="verse-num">100:7</span> <span class="verse-body">non habitabat in medio domus meae qui facit superbiam qui loquitur iniqua non direxit in conspectu oculorum meorum</span></p>
<p id="psalms-100-8"><span class="verse-num">100:8</span> <span class="verse-body">in matutino interficiebam omnes peccatores terrae ut disperderem de civitate Domini omnes operantes iniquitatem __________________________________________________________________</span></p>
<h2 id="psalms-ch-101">Chapter 101</h2>
<p class="verses"><a href="#psalms-101-1">1</a> <a href="#psalms-101-2">2</a> <a href="#psalms-101-3">3</a> <a href="#psalms-101-4">4</a> <a href="#psalms-101-5">5</a> <a href="#psalms-101-6">6</a> <a href="#psalms-101-7">7</a> <a href="#psalms-101-8">8</a> <a href="#psalms-101-9">9</a> <a href="#psalms-101-10">10</a> <a href="#psalms-101-11">11</a> <a href="#psalms-101-12">12</a> <a href="#psalms-101-13">13</a> <a href="#psalms-101-14">14</a> <a href="#psalms-101-15">15</a> <a href="#psalms-101-16">16</a> <a href="#psalms-101-17">17</a> <a href="#psalms-101-18">18</a> <a href="#psalms-101-19">19</a> <a href="#psalms-101-20">20</a> <a href="#psalms-101-21">21</a> <a href="#psalms-101-22">22</a> <a href="#psalms-101-23">23</a> <a href="#psalms-101-24">24</a> <a href="#psalms-101-25">25</a> <a href="#psalms-101-26">26</a> <a href="#psalms-101-27">27</a> <a href="#psalms-101-28">28</a> <a href="#psalms-101-29">29</a></p>
<p id="psalms-101-1"><span class="verse-num">101:1</span> <span class="verse-body">oratio pauperis cum anxius fuerit et coram Domino effuderit precem suam</span></p>
<p id="psalms-101-2"><span class="verse-num">101:2</span> <span class="verse-body">Domine exaudi orationem meam et clamor meus ad te veniat</span></p>
<p id="psalms-101-3"><span class="verse-num">101:3</span> <span class="verse-body">non avertas faciem tuam a me in quacumque die tribulor inclina ad me aurem tuam in quacumque die invocavero te velociter exaudi me</span></p>
<p id="psalms-101-4"><span class="verse-num">101:4</span> <span class="verse-body">quia defecerunt sicut fumus dies mei et ossa mea sicut gremium aruerunt</span></p>
<p id="psalms-101-5"><span class="verse-num">101:5</span> <span class="verse-body">percussum est ut faenum et aruit cor meum quia oblitus sum comedere panem meum</span></p>
<p id="psalms-101-6"><span class="verse-num">101:6</span> <span class="verse-body">a voce gemitus mei adhesit os meum carni meae</span></p>
<p id="psalms-101-7"><span class="verse-num">101:7</span> <span class="verse-body">similis factus sum pelicano solitudinis factus sum sicut nycticorax in domicilio</span></p>
<p id="psalms-101-8"><span class="verse-num">101:8</span> <span class="verse-body">vigilavi et factus sum sicut passer solitarius in tecto</span></p>
<p id="psalms-101-9"><span class="verse-num">101:9</span> <span class="verse-body">tota die exprobrabant mihi inimici mei et qui laudabant me adversus me iurabant</span></p>
<p id="psalms-101-10"><span class="verse-num">101:10</span> <span class="verse-body">quia cinerem tamquam panem manducavi et poculum meum cum fletu miscebam</span></p>
<p id="psalms-101-11"><span class="verse-num">101:11</span> <span class="verse-body">a facie irae et indignationis tuae quia elevans adlisisti me</span></p>
<p id="psalms-101-12"><span class="verse-num">101:12</span> <span class="verse-body">dies mei sicut umbra declinaverunt et ego sicut faenum arui</span></p>
<p id="psalms-101-13"><span class="verse-num">101:13</span> <span class="verse-body">tu autem Domine in aeternum permanes et memoriale tuum in generationem et generationem</span></p>
<p id="psalms-101-14"><span class="verse-num">101:14</span> <span class="verse-body">tu exsurgens misereberis Sion quia tempus miserendi eius quia venit tempus</span></p>
<p id="psalms-101-15"><span class="verse-num">101:15</span> <span class="verse-body">quoniam placuerunt servis tuis lapides eius et terrae eius miserebuntur</span></p>
<p id="psalms-101-16"><span class="verse-num">101:16</span> <span class="verse-body">et timebunt gentes nomen Domini et omnes reges terrae gloriam tuam</span></p>
<p id="psalms-101-17"><span class="verse-num">101:17</span> <span class="verse-body">quia aedificabit Dominus Sion et videbitur in gloria sua</span></p>
<p id="psalms-101-18"><span class="verse-num">101:18</span> <span class="verse-body">respexit in orationem humilium et non sprevit precem eorum</span></p>
<p id="psalms-101-19"><span class="verse-num">101:19</span> <span class="verse-body">scribantur haec in generationem alteram et populus qui creabitur laudabit Dominum</span></p>
<p id="psalms-101-20"><span class="verse-num">101:20</span> <span class="verse-body">quia prospexit de excelso sancto suo Dominus de caelo in terram aspexit</span></p>
<p id="psalms-101-21"><span class="verse-num">101:21</span> <span class="verse-body">ut audiret gemitum conpeditorum ut solvat filios interemptorum</span></p>
<p id="psalms-101-22"><span class="verse-num">101:22</span> <span class="verse-body">ut adnuntiet in Sion nomen Domini et laudem suam in Hierusalem</span></p>
<p id="psalms-101-23"><span class="verse-num">101:23</span> <span class="verse-body">in conveniendo populos in unum et reges ut serviant Domino</span></p>
<p id="psalms-101-24"><span class="verse-num">101:24</span> <span class="verse-body">respondit ei in via virtutis suae paucitatem dierum meorum nuntia mihi</span></p>
<p id="psalms-101-25"><span class="verse-num">101:25</span> <span class="verse-body">ne revoces me in dimidio dierum meorum in generationem et generationem anni tui</span></p>
<p id="psalms-101-26"><span class="verse-num">101:26</span> <span class="verse-body">initio tu Domine terram fundasti et opera manuum tuarum sunt caeli</span></p>
<p id="psalms-101-27"><span class="verse-num">101:27</span> <span class="verse-body">ipsi peribunt tu autem permanes et omnes sicut vestimentum veterescent et sicut opertorium mutabis eos et mutabuntur</span></p>
<p id="psalms-101-28"><span class="verse-num">101:28</span> <span class="verse-body">tu autem idem ipse es et anni tui non deficient</span></p>
<p id="psalms-101-29"><span class="verse-num">101:29</span> <span class="verse-body">filii servorum tuorum habitabunt et semen eorum in saeculum dirigetur __________________________________________________________________</span></p>
<h2 id="psalms-ch-102">Chapter 102</h2>
<p class="verses"><a href="#psalms-102-1">1</a> <a href="#psalms-102-2">2</a> <a href="#psalms-102-3">3</a> <a href="#psalms-102-4">4</a> <a href="#psalms-102-5">5</a> <a href="#psalms-102-6">6</a> <a href="#psalms-102-7">7</a> <a href="#psalms-102-8">8</a> <a href="#psalms-102-9">9</a> <a href="#psalms-102-10">10</a> <a href="#psalms-102-11">11</a> <a href="#psalms-102-12">12</a> <a href="#psalms-102-13">13</a> <a href="#psalms-102-14">14</a> <a href="#psalms-102-15">15</a> <a href="#psalms-102-16">16</a> <a href="#psalms-102-17">17</a> <a href="#psalms-102-18">18</a> <a href="#psalms-102-19">19</a> <a href="#psalms-102-20">20</a> <a href="#psalms-102-21">21</a> <a href="#psalms-102-22">22</a></p>
<p id="psalms-102-1"><span class="verse-num">102:1</span> <span class="verse-body">ipsi David benedic anima mea Domino et omnia quae intra me sunt nomini sancto eius</span></p>
<p id="psalms-102-2"><span class="verse-num">102:2</span> <span class="verse-body">benedic anima mea Domino et noli oblivisci omnes retributiones eius</span></p>
<p id="psalms-102-3"><span class="verse-num">102:3</span> <span class="verse-body">qui propitiatur omnibus iniquitatibus tuis qui sanat omnes infirmitates tuas</span></p>
<p id="psalms-102-4"><span class="verse-num">102:4</span> <span class="verse-body">qui redimit de interitu vitam tuam qui coronat te in misericordia et miserationibus</span></p>
<p id="psalms-102-5"><span class="verse-num">102:5</span> <span class="verse-body">qui replet in bonis desiderium tuum renovabitur ut aquilae iuventus tua</span></p>
<p id="psalms-102-6"><span class="verse-num">102:6</span> <span class="verse-body">faciens misericordias Dominus et iudicium omnibus iniuriam patientibus</span></p>
<p id="psalms-102-7"><span class="verse-num">102:7</span> <span class="verse-body">notas fecit vias suas Mosi filiis Israhel voluntates suas</span></p>
<p id="psalms-102-8"><span class="verse-num">102:8</span> <span class="verse-body">miserator et misericors Dominus longanimis et multum misericors</span></p>
<p id="psalms-102-9"><span class="verse-num">102:9</span> <span class="verse-body">non in perpetuum irascetur neque in aeternum comminabitur</span></p>
<p id="psalms-102-10"><span class="verse-num">102:10</span> <span class="verse-body">non secundum peccata nostra fecit nobis nec secundum iniustitias nostras retribuit nobis</span></p>
<p id="psalms-102-11"><span class="verse-num">102:11</span> <span class="verse-body">quoniam secundum altitudinem caeli a terra corroboravit misericordiam suam super timentes se</span></p>
<p id="psalms-102-12"><span class="verse-num">102:12</span> <span class="verse-body">quantum distat ortus ab occidente longe fecit a nobis iniquitates nostras</span></p>
<p id="psalms-102-13"><span class="verse-num">102:13</span> <span class="verse-body">quomodo miseretur pater filiorum misertus est Dominus timentibus se</span></p>
<p id="psalms-102-14"><span class="verse-num">102:14</span> <span class="verse-body">quoniam ipse cognovit figmentum nostrum recordatus est quoniam pulvis sumus</span></p>
<p id="psalms-102-15"><span class="verse-num">102:15</span> <span class="verse-body">homo sicut faenum dies eius tamquam flos agri sic efflorebit</span></p>
<p id="psalms-102-16"><span class="verse-num">102:16</span> <span class="verse-body">quoniam spiritus pertransivit in illo et non subsistet et non cognoscet amplius locum suum</span></p>
<p id="psalms-102-17"><span class="verse-num">102:17</span> <span class="verse-body">misericordia autem Domini ab aeterno et usque in aeternum super timentes eum et iustitia illius in filios filiorum</span></p>
<p id="psalms-102-18"><span class="verse-num">102:18</span> <span class="verse-body">his qui servant testamentum eius et memores sunt mandatorum ipsius ad faciendum ea</span></p>
<p id="psalms-102-19"><span class="verse-num">102:19</span> <span class="verse-body">Dominus in caelo paravit sedem suam et regnum ipsius omnibus dominabitur</span></p>
<p id="psalms-102-20"><span class="verse-num">102:20</span> <span class="verse-body">benedicite Domino angeli eius potentes virtute facientes verbum illius ad audiendam vocem sermonum eius</span></p>
<p id="psalms-102-21"><span class="verse-num">102:21</span> <span class="verse-body">benedicite Domino omnes virtutes eius ministri eius qui facitis voluntatem eius</span></p>
<p id="psalms-102-22"><span class="verse-num">102:22</span> <span class="verse-body">benedicite Domino omnia opera eius in omni loco dominationis ipsius benedic anima mea Domino __________________________________________________________________</span></p>
<h2 id="psalms-ch-103">Chapter 103</h2>
<p class="verses"><a href="#psalms-103-1">1</a> <a href="#psalms-103-2">2</a> <a href="#psalms-103-3">3</a> <a href="#psalms-103-4">4</a> <a href="#psalms-103-5">5</a> <a href="#psalms-103-6">6</a> <a href="#psalms-103-7">7</a> <a href="#psalms-103-8">8</a> <a href="#psalms-103-9">9</a> <a href="#psalms-103-10">10</a> <a href="#psalms-103-11">11</a> <a href="#psalms-103-12">12</a> <a href="#psalms-103-13">13</a> <a href="#psalms-103-14">14</a> <a href="#psalms-103-15">15</a> <a href="#psalms-103-16">16</a> <a href="#psalms-103-17">17</a> <a href="#psalms-103-18">18</a> <a href="#psalms-103-19">19</a> <a href="#psalms-103-20">20</a> <a href="#psalms-103-21">21</a> <a href="#psalms-103-22">22</a> <a href="#psalms-103-23">23</a> <a href="#psalms-103-24">24</a> <a href="#psalms-103-25">25</a> <a href="#psalms-103-26">26</a> <a href="#psalms-103-27">27</a> <a href="#psalms-103-28">28</a> <a href="#psalms-103-29">29</a> <a href="#psalms-103-30">30</a> <a href="#psalms-103-31">31</a> <a href="#psalms-103-32">32</a> <a href="#psalms-103-33">33</a> <a href="#psalms-103-34">34</a> <a href="#psalms-103-35">35</a></p>
<p id="psalms-103-1"><span class="verse-num">103:1</span> <span class="verse-body">ipsi David benedic anima mea Domino Domine Deus meus magnificatus es vehementer confessionem et decorem induisti</span></p>
<p id="psalms-103-2"><span class="verse-num">103:2</span> <span class="verse-body">amictus lumine sicut vestimento extendens caelum sicut pellem</span></p>
<p id="psalms-103-3"><span class="verse-num">103:3</span> <span class="verse-body">qui tegis in aquis superiora eius qui ponis nubem ascensum tuum qui ambulas super pinnas ventorum</span></p>
<p id="psalms-103-4"><span class="verse-num">103:4</span> <span class="verse-body">qui facis angelos tuos spiritus et ministros tuos ignem urentem</span></p>
<p id="psalms-103-5"><span class="verse-num">103:5</span> <span class="verse-body">qui fundasti terram super stabilitatem suam non inclinabitur in saeculum saeculi</span></p>
<p id="psalms-103-6"><span class="verse-num">103:6</span> <span class="verse-body">abyssus sicut vestimentum amictus eius super montes stabunt aquae</span></p>
<p id="psalms-103-7"><span class="verse-num">103:7</span> <span class="verse-body">ab increpatione tua fugient a voce tonitrui tui formidabunt</span></p>
<p id="psalms-103-8"><span class="verse-num">103:8</span> <span class="verse-body">ascendunt montes et descendunt campi in locum quem fundasti eis</span></p>
<p id="psalms-103-9"><span class="verse-num">103:9</span> <span class="verse-body">terminum posuisti quem non transgredientur neque convertentur operire terram</span></p>
<p id="psalms-103-10"><span class="verse-num">103:10</span> <span class="verse-body">qui emittis fontes in convallibus inter medium montium pertransibunt aquae</span></p>
<p id="psalms-103-11"><span class="verse-num">103:11</span> <span class="verse-body">potabunt omnes bestiae agri expectabunt onagri in siti sua</span></p>
<p id="psalms-103-12"><span class="verse-num">103:12</span> <span class="verse-body">super ea volucres caeli habitabunt de medio petrarum dabunt vocem</span></p>
<p id="psalms-103-13"><span class="verse-num">103:13</span> <span class="verse-body">rigans montes de superioribus suis de fructu operum tuorum satiabitur terra</span></p>
<p id="psalms-103-14"><span class="verse-num">103:14</span> <span class="verse-body">producens faenum iumentis et herbam servituti hominum ut educas panem de terra</span></p>
<p id="psalms-103-15"><span class="verse-num">103:15</span> <span class="verse-body">et vinum laetificat cor hominis ut exhilaret faciem in oleo et panis cor hominis confirmat</span></p>
<p id="psalms-103-16"><span class="verse-num">103:16</span> <span class="verse-body">saturabuntur ligna campi et cedri Libani quas plantavit</span></p>
<p id="psalms-103-17"><span class="verse-num">103:17</span> <span class="verse-body">illic passeres nidificabunt erodii domus dux est eorum</span></p>
<p id="psalms-103-18"><span class="verse-num">103:18</span> <span class="verse-body">montes excelsi cervis petra refugium erinaciis</span></p>
<p id="psalms-103-19"><span class="verse-num">103:19</span> <span class="verse-body">fecit lunam in tempora sol cognovit occasum suum</span></p>
<p id="psalms-103-20"><span class="verse-num">103:20</span> <span class="verse-body">posuisti tenebras et facta est nox in ipsa pertransibunt omnes bestiae silvae</span></p>
<p id="psalms-103-21"><span class="verse-num">103:21</span> <span class="verse-body">catuli leonum rugientes ut rapiant et quaerant a Deo escam sibi</span></p>
<p id="psalms-103-22"><span class="verse-num">103:22</span> <span class="verse-body">ortus est sol et congregati sunt et in cubilibus suis conlocabuntur</span></p>
<p id="psalms-103-23"><span class="verse-num">103:23</span> <span class="verse-body">exibit homo ad opus suum et ad operationem suam usque ad vesperum</span></p>
<p id="psalms-103-24"><span class="verse-num">103:24</span> <span class="verse-body">quam magnificata sunt opera tua Domine omnia in sapientia fecisti impleta est terra possessione tua</span></p>
<p id="psalms-103-25"><span class="verse-num">103:25</span> <span class="verse-body">hoc mare magnum et spatiosum *manibus; illic reptilia quorum non est numerus animalia pusilla cum magnis</span></p>
<p id="psalms-103-26"><span class="verse-num">103:26</span> <span class="verse-body">illic naves pertransibunt draco iste quem formasti ad inludendum ei</span></p>
<p id="psalms-103-27"><span class="verse-num">103:27</span> <span class="verse-body">omnia a te expectant ut des illis escam in tempore</span></p>
<p id="psalms-103-28"><span class="verse-num">103:28</span> <span class="verse-body">dante te illis colligent aperiente te manum tuam omnia implebuntur bonitate</span></p>
<p id="psalms-103-29"><span class="verse-num">103:29</span> <span class="verse-body">avertente autem te faciem turbabuntur auferes spiritum eorum et deficient et in pulverem suum revertentur</span></p>
<p id="psalms-103-30"><span class="verse-num">103:30</span> <span class="verse-body">emittes spiritum tuum et creabuntur et renovabis faciem terrae</span></p>
<p id="psalms-103-31"><span class="verse-num">103:31</span> <span class="verse-body">sit gloria Domini in saeculum laetabitur Dominus in operibus suis</span></p>
<p id="psalms-103-32"><span class="verse-num">103:32</span> <span class="verse-body">qui respicit terram et facit eam tremere qui tangit montes et fumigant</span></p>
<p id="psalms-103-33"><span class="verse-num">103:33</span> <span class="verse-body">cantabo Domino in vita mea psallam Deo meo quamdiu sum</span></p>
<p id="psalms-103-34"><span class="verse-num">103:34</span> <span class="verse-body">iucundum sit ei eloquium meum ego vero delectabor in Domino</span></p>
<p id="psalms-103-35"><span class="verse-num">103:35</span> <span class="verse-body">deficiant peccatores a terra et iniqui ita ut non sint benedic anima mea Domino __________________________________________________________________</span></p>
<h2 id="psalms-ch-104">Chapter 104</h2>
<p class="verses"><a href="#psalms-104-1">1</a> <a href="#psalms-104-2">2</a> <a href="#psalms-104-3">3</a> <a href="#psalms-104-4">4</a> <a href="#psalms-104-5">5</a> <a href="#psalms-104-6">6</a> <a href="#psalms-104-7">7</a> <a href="#psalms-104-8">8</a> <a href="#psalms-104-9">9</a> <a href="#psalms-104-10">10</a> <a href="#psalms-104-11">11</a> <a href="#psalms-104-12">12</a> <a href="#psalms-104-13">13</a> <a href="#psalms-104-14">14</a> <a href="#psalms-104-15">15</a> <a href="#psalms-104-16">16</a> <a href="#psalms-104-17">17</a> <a href="#psalms-104-18">18</a> <a href="#psalms-104-19">19</a> <a href="#psalms-104-20">20</a> <a href="#psalms-104-21">21</a> <a href="#psalms-104-22">22</a> <a href="#psalms-104-23">23</a> <a href="#psalms-104-24">24</a> <a href="#psalms-104-25">25</a> <a href="#psalms-104-26">26</a> <a href="#psalms-104-27">27</a> <a href="#psalms-104-28">28</a> <a href="#psalms-104-29">29</a> <a href="#psalms-104-30">30</a> <a href="#psalms-104-31">31</a> <a href="#psalms-104-32">32</a> <a href="#psalms-104-33">33</a> <a href="#psalms-104-34">34</a> <a href="#psalms-104-35">35</a> <a href="#psalms-104-36">36</a> <a href="#psalms-104-37">37</a> <a href="#psalms-104-38">38</a> <a href="#psalms-104-39">39</a> <a href="#psalms-104-40">40</a> <a href="#psalms-104-41">41</a> <a href="#psalms-104-42">42</a> <a href="#psalms-104-43">43</a> <a href="#psalms-104-44">44</a> <a href="#psalms-104-45">45</a></p>
<p id="psalms-104-1"><span class="verse-num">104:1</span> <span class="verse-body">alleluia confitemini Domino et invocate nomen eius adnuntiate inter gentes opera eius</span></p>
<p id="psalms-104-2"><span class="verse-num">104:2</span> <span class="verse-body">cantate ei et psallite ei narrate omnia mirabilia eius</span></p>
<p id="psalms-104-3"><span class="verse-num">104:3</span> <span class="verse-body">laudamini in nomine sancto eius laetetur cor quaerentium Dominum</span></p>
<p id="psalms-104-4"><span class="verse-num">104:4</span> <span class="verse-body">quaerite Dominum et confirmamini quaerite faciem eius semper</span></p>
<p id="psalms-104-5"><span class="verse-num">104:5</span> <span class="verse-body">mementote mirabilium eius quae fecit prodigia eius et iudicia oris eius</span></p>
<p id="psalms-104-6"><span class="verse-num">104:6</span> <span class="verse-body">semen Abraham servi eius filii Iacob electi eius</span></p>
<p id="psalms-104-7"><span class="verse-num">104:7</span> <span class="verse-body">ipse Dominus Deus noster in universa terra iudicia eius</span></p>
<p id="psalms-104-8"><span class="verse-num">104:8</span> <span class="verse-body">memor fuit in saeculum testamenti sui verbi quod mandavit in mille generationes</span></p>
<p id="psalms-104-9"><span class="verse-num">104:9</span> <span class="verse-body">quod disposuit ad Abraham et iuramenti sui ad Isaac</span></p>
<p id="psalms-104-10"><span class="verse-num">104:10</span> <span class="verse-body">et statuit illud Iacob in praeceptum et Israhel in testamentum aeternum</span></p>
<p id="psalms-104-11"><span class="verse-num">104:11</span> <span class="verse-body">dicens tibi dabo terram Chanaan funiculum hereditatis vestrae</span></p>
<p id="psalms-104-12"><span class="verse-num">104:12</span> <span class="verse-body">cum essent numero breves paucissimos et incolas eius</span></p>
<p id="psalms-104-13"><span class="verse-num">104:13</span> <span class="verse-body">et pertransierunt de gente in gentem et de regno ad populum alterum</span></p>
<p id="psalms-104-14"><span class="verse-num">104:14</span> <span class="verse-body">non reliquit hominem nocere eis et corripuit pro eis reges</span></p>
<p id="psalms-104-15"><span class="verse-num">104:15</span> <span class="verse-body">nolite tangere christos meos et in prophetis meis nolite malignari</span></p>
<p id="psalms-104-16"><span class="verse-num">104:16</span> <span class="verse-body">et vocavit famem super terram omne firmamentum panis contrivit</span></p>
<p id="psalms-104-17"><span class="verse-num">104:17</span> <span class="verse-body">misit ante eos virum in servum venundatus est Ioseph</span></p>
<p id="psalms-104-18"><span class="verse-num">104:18</span> <span class="verse-body">humiliaverunt in conpedibus pedes eius ferrum pertransiit anima eius</span></p>
<p id="psalms-104-19"><span class="verse-num">104:19</span> <span class="verse-body">donec veniret verbum eius eloquium Domini inflammavit eum</span></p>
<p id="psalms-104-20"><span class="verse-num">104:20</span> <span class="verse-body">misit rex et solvit eum princeps populorum et dimisit eum</span></p>
<p id="psalms-104-21"><span class="verse-num">104:21</span> <span class="verse-body">constituit eum dominum domus suae et principem omnis possessionis suae</span></p>
<p id="psalms-104-22"><span class="verse-num">104:22</span> <span class="verse-body">ut erudiret principes eius sicut semet ipsum et senes eius prudentiam doceret</span></p>
<p id="psalms-104-23"><span class="verse-num">104:23</span> <span class="verse-body">et intravit Israhel in Aegyptum et Iacob accola fuit in terra Cham</span></p>
<p id="psalms-104-24"><span class="verse-num">104:24</span> <span class="verse-body">et auxit populum eius vehementer et firmavit eum super inimicos eius</span></p>
<p id="psalms-104-25"><span class="verse-num">104:25</span> <span class="verse-body">convertit cor eorum ut odirent populum eius ut dolum facerent in servos eius</span></p>
<p id="psalms-104-26"><span class="verse-num">104:26</span> <span class="verse-body">misit Mosen servum suum Aaron quem elegit ipsum</span></p>
<p id="psalms-104-27"><span class="verse-num">104:27</span> <span class="verse-body">posuit in eis verba signorum suorum et prodigiorum in terra Cham</span></p>
<p id="psalms-104-28"><span class="verse-num">104:28</span> <span class="verse-body">misit tenebras et obscuravit et non exacerbavit sermones suos</span></p>
<p id="psalms-104-29"><span class="verse-num">104:29</span> <span class="verse-body">convertit aquas eorum in sanguinem et occidit pisces eorum</span></p>
<p id="psalms-104-30"><span class="verse-num">104:30</span> <span class="verse-body">dedit terra eorum ranas in penetrabilibus regum ipsorum</span></p>
<p id="psalms-104-31"><span class="verse-num">104:31</span> <span class="verse-body">dixit et venit cynomia et scinifes in omnibus finibus eorum</span></p>
<p id="psalms-104-32"><span class="verse-num">104:32</span> <span class="verse-body">posuit pluvias eorum grandinem ignem conburentem in terra ipsorum</span></p>
<p id="psalms-104-33"><span class="verse-num">104:33</span> <span class="verse-body">et percussit vineas eorum et ficulneas eorum et contrivit lignum finium eorum</span></p>
<p id="psalms-104-34"><span class="verse-num">104:34</span> <span class="verse-body">dixit et venit lucusta et bruchus cuius non erat numerus</span></p>
<p id="psalms-104-35"><span class="verse-num">104:35</span> <span class="verse-body">et comedit omne faenum in terra eorum et comedit omnem fructum terrae eorum</span></p>
<p id="psalms-104-36"><span class="verse-num">104:36</span> <span class="verse-body">et percussit omne primogenitum in terra eorum primitias omnis laboris eorum</span></p>
<p id="psalms-104-37"><span class="verse-num">104:37</span> <span class="verse-body">et eduxit eos in argento et auro et non erat in tribubus eorum infirmus</span></p>
<p id="psalms-104-38"><span class="verse-num">104:38</span> <span class="verse-body">laetata est Aegyptus in profectione eorum quia incubuit timor eorum super eos</span></p>
<p id="psalms-104-39"><span class="verse-num">104:39</span> <span class="verse-body">expandit nubem in protectionem eorum et ignem ut luceret eis per noctem</span></p>
<p id="psalms-104-40"><span class="verse-num">104:40</span> <span class="verse-body">petierunt et venit coturnix et panem caeli saturavit eos</span></p>
<p id="psalms-104-41"><span class="verse-num">104:41</span> <span class="verse-body">disrupit petram et fluxerunt aquae abierunt in sicco flumina</span></p>
<p id="psalms-104-42"><span class="verse-num">104:42</span> <span class="verse-body">quoniam memor fuit verbi sancti sui quod habuit ad Abraham puerum suum</span></p>
<p id="psalms-104-43"><span class="verse-num">104:43</span> <span class="verse-body">et eduxit populum suum in exultatione %et; electos suos in laetitia</span></p>
<p id="psalms-104-44"><span class="verse-num">104:44</span> <span class="verse-body">et dedit illis regiones gentium et labores populorum possederunt</span></p>
<p id="psalms-104-45"><span class="verse-num">104:45</span> <span class="verse-body">ut custodiant iustificationes eius et legem eius requirant __________________________________________________________________</span></p>
<h2 id="psalms-ch-105">Chapter 105</h2>
<p class="verses"><a href="#psalms-105-1">1</a> <a href="#psalms-105-2">2</a> <a href="#psalms-105-3">3</a> <a href="#psalms-105-4">4</a> <a href="#psalms-105-5">5</a> <a href="#psalms-105-6">6</a> <a href="#psalms-105-7">7</a> <a href="#psalms-105-8">8</a> <a href="#psalms-105-9">9</a> <a href="#psalms-105-10">10</a> <a href="#psalms-105-11">11</a> <a href="#psalms-105-12">12</a> <a href="#psalms-105-13">13</a> <a href="#psalms-105-14">14</a> <a href="#psalms-105-15">15</a> <a href="#psalms-105-16">16</a> <a href="#psalms-105-17">17</a> <a href="#psalms-105-18">18</a> <a href="#psalms-105-19">19</a> <a href="#psalms-105-20">20</a> <a href="#psalms-105-21">21</a> <a href="#psalms-105-22">22</a> <a href="#psalms-105-23">23</a> <a href="#psalms-105-24">24</a> <a href="#psalms-105-25">25</a> <a href="#psalms-105-26">26</a> <a href="#psalms-105-27">27</a> <a href="#psalms-105-28">28</a> <a href="#psalms-105-29">29</a> <a href="#psalms-105-30">30</a> <a href="#psalms-105-31">31</a> <a href="#psalms-105-32">32</a> <a href="#psalms-105-33">33</a> <a href="#psalms-105-34">34</a> <a href="#psalms-105-35">35</a> <a href="#psalms-105-36">36</a> <a href="#psalms-105-37">37</a> <a href="#psalms-105-38">38</a> <a href="#psalms-105-39">39</a> <a href="#psalms-105-40">40</a> <a href="#psalms-105-41">41</a> <a href="#psalms-105-42">42</a> <a href="#psalms-105-43">43</a> <a href="#psalms-105-44">44</a> <a href="#psalms-105-45">45</a> <a href="#psalms-105-46">46</a> <a href="#psalms-105-47">47</a> <a href="#psalms-105-48">48</a></p>
<p id="psalms-105-1"><span class="verse-num">105:1</span> <span class="verse-body">alleluia confitemini Domino quoniam bonus quoniam in saeculum misericordia eius</span></p>
<p id="psalms-105-2"><span class="verse-num">105:2</span> <span class="verse-body">quis loquetur potentias Domini auditas faciet omnes laudes eius</span></p>
<p id="psalms-105-3"><span class="verse-num">105:3</span> <span class="verse-body">beati qui custodiunt iudicium et faciunt iustitiam in omni tempore</span></p>
<p id="psalms-105-4"><span class="verse-num">105:4</span> <span class="verse-body">memento nostri Domine in beneplacito populi tui visita nos in salutari tuo</span></p>
<p id="psalms-105-5"><span class="verse-num">105:5</span> <span class="verse-body">ad videndum in bonitate electorum tuorum ad laetandum in laetitia gentis tuae et lauderis cum hereditate tua</span></p>
<p id="psalms-105-6"><span class="verse-num">105:6</span> <span class="verse-body">peccavimus cum patribus nostris iniuste egimus iniquitatem fecimus</span></p>
<p id="psalms-105-7"><span class="verse-num">105:7</span> <span class="verse-body">patres nostri in Aegypto non intellexerunt mirabilia tua non fuerunt memores multitudinis misericordiae tuae et inritaverunt ascendentes in mare * mare; Rubrum</span></p>
<p id="psalms-105-8"><span class="verse-num">105:8</span> <span class="verse-body">et salvavit eos propter nomen suum ut notam faceret potentiam suam</span></p>
<p id="psalms-105-9"><span class="verse-num">105:9</span> <span class="verse-body">et increpuit mare Rubrum et exsiccatum est et deduxit eos in abyssis sicut in deserto</span></p>
<p id="psalms-105-10"><span class="verse-num">105:10</span> <span class="verse-body">et salvavit eos de manu odientium et redemit eos de manu inimici</span></p>
<p id="psalms-105-11"><span class="verse-num">105:11</span> <span class="verse-body">et operuit aqua tribulantes eos unus ex eis non remansit</span></p>
<p id="psalms-105-12"><span class="verse-num">105:12</span> <span class="verse-body">et crediderunt in verbis eius et laudaverunt laudem eius</span></p>
<p id="psalms-105-13"><span class="verse-num">105:13</span> <span class="verse-body">cito fecerunt obliti sunt operum eius non sustinuerunt consilium eius</span></p>
<p id="psalms-105-14"><span class="verse-num">105:14</span> <span class="verse-body">et concupierunt concupiscentiam in deserto et temptaverunt Deum in inaquoso</span></p>
<p id="psalms-105-15"><span class="verse-num">105:15</span> <span class="verse-body">et dedit eis petitionem ipsorum et misit saturitatem in anima eorum</span></p>
<p id="psalms-105-16"><span class="verse-num">105:16</span> <span class="verse-body">et inritaverunt Mosen in castris Aaron sanctum Domini</span></p>
<p id="psalms-105-17"><span class="verse-num">105:17</span> <span class="verse-body">aperta est terra et degluttivit Dathan et operuit super congregationem Abiron</span></p>
<p id="psalms-105-18"><span class="verse-num">105:18</span> <span class="verse-body">et exarsit ignis in synagoga eorum flamma conbusit peccatores</span></p>
<p id="psalms-105-19"><span class="verse-num">105:19</span> <span class="verse-body">et fecerunt vitulum in Choreb et adoraverunt sculptile</span></p>
<p id="psalms-105-20"><span class="verse-num">105:20</span> <span class="verse-body">et mutaverunt gloriam suam in similitudine vituli comedentis faenum</span></p>
<p id="psalms-105-21"><span class="verse-num">105:21</span> <span class="verse-body">obliti sunt Deum qui salvavit eos qui fecit magnalia in Aegypto</span></p>
<p id="psalms-105-22"><span class="verse-num">105:22</span> <span class="verse-body">mirabilia in terra Cham terribilia in mari Rubro</span></p>
<p id="psalms-105-23"><span class="verse-num">105:23</span> <span class="verse-body">et dixit ut disperderet eos si non Moses electus eius stetisset in confractione in conspectu eius ut averteret iram eius ne disperderet eos</span></p>
<p id="psalms-105-24"><span class="verse-num">105:24</span> <span class="verse-body">et pro nihilo habuerunt terram desiderabilem non crediderunt verbo eius</span></p>
<p id="psalms-105-25"><span class="verse-num">105:25</span> <span class="verse-body">et murmurabant in tabernaculis suis non exaudierunt vocem Domini</span></p>
<p id="psalms-105-26"><span class="verse-num">105:26</span> <span class="verse-body">et elevavit manum suam super eos ut prosterneret eos in deserto</span></p>
<p id="psalms-105-27"><span class="verse-num">105:27</span> <span class="verse-body">et ut deiceret semen eorum in nationibus et dispergeret eos in regionibus</span></p>
<p id="psalms-105-28"><span class="verse-num">105:28</span> <span class="verse-body">et initiati sunt Beelphegor et comederunt sacrificia mortuorum</span></p>
<p id="psalms-105-29"><span class="verse-num">105:29</span> <span class="verse-body">et inritaverunt eum in adinventionibus suis et multiplicata est in eis ruina</span></p>
<p id="psalms-105-30"><span class="verse-num">105:30</span> <span class="verse-body">et stetit Finees et placavit et cessavit quassatio</span></p>
<p id="psalms-105-31"><span class="verse-num">105:31</span> <span class="verse-body">et reputatum est ei in iustitiam in generatione et generationem usque in sempiternum</span></p>
<p id="psalms-105-32"><span class="verse-num">105:32</span> <span class="verse-body">et inritaverunt ad aquam Contradictionis et vexatus est Moses propter eos</span></p>
<p id="psalms-105-33"><span class="verse-num">105:33</span> <span class="verse-body">quia exacerbaverunt spiritum eius et distinxit in labiis suis</span></p>
<p id="psalms-105-34"><span class="verse-num">105:34</span> <span class="verse-body">non disperdiderunt gentes quas dixit Dominus illis</span></p>
<p id="psalms-105-35"><span class="verse-num">105:35</span> <span class="verse-body">et commixti sunt inter gentes et didicerunt opera eorum</span></p>
<p id="psalms-105-36"><span class="verse-num">105:36</span> <span class="verse-body">et servierunt sculptilibus eorum et factum est illis in scandalum</span></p>
<p id="psalms-105-37"><span class="verse-num">105:37</span> <span class="verse-body">et immolaverunt filios suos et filias suas daemoniis</span></p>
<p id="psalms-105-38"><span class="verse-num">105:38</span> <span class="verse-body">et effuderunt sanguinem innocentem sanguinem filiorum suorum et filiarum *suarum; quas sacrificaverunt sculptilibus Chanaan et interfecta est terra in sanguinibus</span></p>
<p id="psalms-105-39"><span class="verse-num">105:39</span> <span class="verse-body">et contaminata est in operibus eorum et fornicati sunt in adinventionibus suis</span></p>
<p id="psalms-105-40"><span class="verse-num">105:40</span> <span class="verse-body">et iratus est furore Dominus in populo suo et abominatus est hereditatem suam</span></p>
<p id="psalms-105-41"><span class="verse-num">105:41</span> <span class="verse-body">et tradidit eos in manus gentium et dominati sunt eorum qui oderant eos</span></p>
<p id="psalms-105-42"><span class="verse-num">105:42</span> <span class="verse-body">et tribulaverunt eos inimici eorum et humiliati sunt sub manibus eorum</span></p>
<p id="psalms-105-43"><span class="verse-num">105:43</span> <span class="verse-body">saepe liberavit eos ipsi autem exacerbaverunt eum in consilio suo et humiliati sunt in iniquitatibus suis</span></p>
<p id="psalms-105-44"><span class="verse-num">105:44</span> <span class="verse-body">et vidit cum tribularentur et audiret orationem eorum</span></p>
<p id="psalms-105-45"><span class="verse-num">105:45</span> <span class="verse-body">et memor fuit testamenti sui et paenituit eum secundum multitudinem misericordiae suae</span></p>
<p id="psalms-105-46"><span class="verse-num">105:46</span> <span class="verse-body">et dedit eos in misericordias in conspectu omnium qui ceperant eos</span></p>
<p id="psalms-105-47"><span class="verse-num">105:47</span> <span class="verse-body">salvos fac nos Domine Deus noster et congrega nos de nationibus ut confiteamur nomini tuo sancto et gloriemur in laude tua</span></p>
<p id="psalms-105-48"><span class="verse-num">105:48</span> <span class="verse-body">benedictus Dominus Deus Israhel a saeculo et usque in saeculum et dicet omnis populus fiat fiat __________________________________________________________________</span></p>
<h2 id="psalms-ch-106">Chapter 106</h2>
<p class="verses"><a href="#psalms-106-1">1</a> <a href="#psalms-106-2">2</a> <a href="#psalms-106-3">3</a> <a href="#psalms-106-4">4</a> <a href="#psalms-106-5">5</a> <a href="#psalms-106-6">6</a> <a href="#psalms-106-7">7</a> <a href="#psalms-106-8">8</a> <a href="#psalms-106-9">9</a> <a href="#psalms-106-10">10</a> <a href="#psalms-106-11">11</a> <a href="#psalms-106-12">12</a> <a href="#psalms-106-13">13</a> <a href="#psalms-106-14">14</a> <a href="#psalms-106-15">15</a> <a href="#psalms-106-16">16</a> <a href="#psalms-106-17">17</a> <a href="#psalms-106-18">18</a> <a href="#psalms-106-19">19</a> <a href="#psalms-106-20">20</a> <a href="#psalms-106-21">21</a> <a href="#psalms-106-22">22</a> <a href="#psalms-106-23">23</a> <a href="#psalms-106-24">24</a> <a href="#psalms-106-25">25</a> <a href="#psalms-106-26">26</a> <a href="#psalms-106-27">27</a> <a href="#psalms-106-28">28</a> <a href="#psalms-106-29">29</a> <a href="#psalms-106-30">30</a> <a href="#psalms-106-31">31</a> <a href="#psalms-106-32">32</a> <a href="#psalms-106-33">33</a> <a href="#psalms-106-34">34</a> <a href="#psalms-106-35">35</a> <a href="#psalms-106-36">36</a> <a href="#psalms-106-37">37</a> <a href="#psalms-106-38">38</a> <a href="#psalms-106-39">39</a> <a href="#psalms-106-40">40</a> <a href="#psalms-106-41">41</a> <a href="#psalms-106-42">42</a> <a href="#psalms-106-43">43</a></p>
<p id="psalms-106-1"><span class="verse-num">106:1</span> <span class="verse-body">alleluia confitemini Domino quoniam bonus quoniam in saeculum misericordia eius</span></p>
<p id="psalms-106-2"><span class="verse-num">106:2</span> <span class="verse-body">dicant qui redempti sunt a Domino quos redemit de manu inimici de regionibus congregavit eos</span></p>
<p id="psalms-106-3"><span class="verse-num">106:3</span> <span class="verse-body">a solis ortu et occasu et ab aquilone et mari</span></p>
<p id="psalms-106-4"><span class="verse-num">106:4</span> <span class="verse-body">erraverunt in solitudine in inaquoso viam civitatis habitaculi non invenerunt</span></p>
<p id="psalms-106-5"><span class="verse-num">106:5</span> <span class="verse-body">esurientes et sitientes anima eorum in ipsis defecit</span></p>
<p id="psalms-106-6"><span class="verse-num">106:6</span> <span class="verse-body">et clamaverunt ad Dominum cum tribularentur et de necessitatibus eorum eripuit eos</span></p>
<p id="psalms-106-7"><span class="verse-num">106:7</span> <span class="verse-body">et deduxit eos in viam rectam ut irent in civitatem habitationis</span></p>
<p id="psalms-106-8"><span class="verse-num">106:8</span> <span class="verse-body">confiteantur Domino misericordiae eius et mirabilia eius filiis hominum</span></p>
<p id="psalms-106-9"><span class="verse-num">106:9</span> <span class="verse-body">quia satiavit animam inanem et animam esurientem satiavit bonis</span></p>
<p id="psalms-106-10"><span class="verse-num">106:10</span> <span class="verse-body">sedentes in tenebris et umbra mortis vinctos in mendicitate et ferro</span></p>
<p id="psalms-106-11"><span class="verse-num">106:11</span> <span class="verse-body">quia exacerbaverunt eloquia Dei et consilium Altissimi inritaverunt</span></p>
<p id="psalms-106-12"><span class="verse-num">106:12</span> <span class="verse-body">et humiliatum est in laboribus cor eorum infirmati sunt nec fuit qui adiuvaret</span></p>
<p id="psalms-106-13"><span class="verse-num">106:13</span> <span class="verse-body">et clamaverunt ad Dominum cum tribularentur et de necessitatibus eorum liberavit eos</span></p>
<p id="psalms-106-14"><span class="verse-num">106:14</span> <span class="verse-body">et eduxit eos de tenebris et umbra mortis et vincula eorum disrupit</span></p>
<p id="psalms-106-15"><span class="verse-num">106:15</span> <span class="verse-body">confiteantur Domino misericordiae eius et mirabilia eius filiis hominum</span></p>
<p id="psalms-106-16"><span class="verse-num">106:16</span> <span class="verse-body">quia contrivit portas aereas et vectes ferreos confregit</span></p>
<p id="psalms-106-17"><span class="verse-num">106:17</span> <span class="verse-body">suscepit eos de via iniquitatis eorum propter iniustitias enim suas humiliati sunt</span></p>
<p id="psalms-106-18"><span class="verse-num">106:18</span> <span class="verse-body">omnem escam abominata est anima eorum et adpropinquaverunt usque ad portas mortis</span></p>
<p id="psalms-106-19"><span class="verse-num">106:19</span> <span class="verse-body">et clamaverunt ad Dominum cum tribularentur et de necessitatibus eorum liberavit eos</span></p>
<p id="psalms-106-20"><span class="verse-num">106:20</span> <span class="verse-body">misit verbum suum et sanavit eos et eripuit eos de interitionibus eorum</span></p>
<p id="psalms-106-21"><span class="verse-num">106:21</span> <span class="verse-body">confiteantur Domino misericordiae eius et mirabilia eius filiis hominum</span></p>
<p id="psalms-106-22"><span class="verse-num">106:22</span> <span class="verse-body">et sacrificent sacrificium laudis et adnuntient opera eius in exultatione</span></p>
<p id="psalms-106-23"><span class="verse-num">106:23</span> <span class="verse-body">qui descendunt mare in navibus facientes operationem in aquis multis</span></p>
<p id="psalms-106-24"><span class="verse-num">106:24</span> <span class="verse-body">ipsi viderunt opera Domini et mirabilia eius in profundo</span></p>
<p id="psalms-106-25"><span class="verse-num">106:25</span> <span class="verse-body">dixit et stetit spiritus procellae et exaltati sunt fluctus eius</span></p>
<p id="psalms-106-26"><span class="verse-num">106:26</span> <span class="verse-body">ascendunt usque ad caelos et descendunt usque ad abyssos anima eorum in malis tabescebat</span></p>
<p id="psalms-106-27"><span class="verse-num">106:27</span> <span class="verse-body">turbati sunt et moti sunt sicut ebrius et omnis sapientia eorum devorata est</span></p>
<p id="psalms-106-28"><span class="verse-num">106:28</span> <span class="verse-body">et clamaverunt ad Dominum cum tribularentur et de necessitatibus eorum eduxit eos</span></p>
<p id="psalms-106-29"><span class="verse-num">106:29</span> <span class="verse-body">et statuit procellam %eius; in auram et siluerunt fluctus eius</span></p>
<p id="psalms-106-30"><span class="verse-num">106:30</span> <span class="verse-body">et laetati sunt quia siluerunt et deduxit eos in portum voluntatis eorum</span></p>
<p id="psalms-106-31"><span class="verse-num">106:31</span> <span class="verse-body">confiteantur Domino misericordiae eius et mirabilia eius filiis hominum</span></p>
<p id="psalms-106-32"><span class="verse-num">106:32</span> <span class="verse-body">exaltent eum in ecclesia plebis et in cathedra seniorum laudent eum</span></p>
<p id="psalms-106-33"><span class="verse-num">106:33</span> <span class="verse-body">posuit flumina in desertum et exitus aquarum in sitim</span></p>
<p id="psalms-106-34"><span class="verse-num">106:34</span> <span class="verse-body">terram fructiferam in salsuginem a malitia inhabitantium in ea</span></p>
<p id="psalms-106-35"><span class="verse-num">106:35</span> <span class="verse-body">posuit desertum in stagna aquarum et terram sine aqua in exitus aquarum</span></p>
<p id="psalms-106-36"><span class="verse-num">106:36</span> <span class="verse-body">et conlocavit illic esurientes et constituerunt civitatem habitationis</span></p>
<p id="psalms-106-37"><span class="verse-num">106:37</span> <span class="verse-body">et seminaverunt agros et plantaverunt vineas et fecerunt fructum nativitatis</span></p>
<p id="psalms-106-38"><span class="verse-num">106:38</span> <span class="verse-body">et benedixit eis et multiplicati sunt nimis et iumenta eorum non minoravit</span></p>
<p id="psalms-106-39"><span class="verse-num">106:39</span> <span class="verse-body">et pauci facti sunt et vexati sunt a tribulatione malorum et dolore</span></p>
<p id="psalms-106-40"><span class="verse-num">106:40</span> <span class="verse-body">effusa est contemptio super principes et errare fecit eos in invio et non in via</span></p>
<p id="psalms-106-41"><span class="verse-num">106:41</span> <span class="verse-body">et adiuvit pauperem de inopia et posuit sicut oves familias</span></p>
<p id="psalms-106-42"><span class="verse-num">106:42</span> <span class="verse-body">videbunt recti et laetabuntur et omnis iniquitas oppilabit os suum</span></p>
<p id="psalms-106-43"><span class="verse-num">106:43</span> <span class="verse-body">quis sapiens et custodiet haec et intellegent misericordias Domini __________________________________________________________________</span></p>
<h2 id="psalms-ch-107">Chapter 107</h2>
<p class="verses"><a href="#psalms-107-1">1</a> <a href="#psalms-107-2">2</a> <a href="#psalms-107-3">3</a> <a href="#psalms-107-4">4</a> <a href="#psalms-107-5">5</a> <a href="#psalms-107-6">6</a> <a href="#psalms-107-7">7</a> <a href="#psalms-107-8">8</a> <a href="#psalms-107-9">9</a> <a href="#psalms-107-10">10</a> <a href="#psalms-107-11">11</a> <a href="#psalms-107-12">12</a> <a href="#psalms-107-13">13</a> <a href="#psalms-107-14">14</a></p>
<p id="psalms-107-1"><span class="verse-num">107:1</span> <span class="verse-body">canticum psalmi David</span></p>
<p id="psalms-107-2"><span class="verse-num">107:2</span> <span class="verse-body">paratum cor meum Deus paratum cor meum cantabo et psallam in gloria mea</span></p>
<p id="psalms-107-3"><span class="verse-num">107:3</span> <span class="verse-body">exsurge psalterium et cithara exsurgam diluculo</span></p>
<p id="psalms-107-4"><span class="verse-num">107:4</span> <span class="verse-body">confitebor tibi in populis Domine et psallam tibi in nationibus</span></p>
<p id="psalms-107-5"><span class="verse-num">107:5</span> <span class="verse-body">quia magna super caelos misericordia tua et usque ad nubes veritas tua</span></p>
<p id="psalms-107-6"><span class="verse-num">107:6</span> <span class="verse-body">exaltare super caelos Deus et super omnem terram gloria tua</span></p>
<p id="psalms-107-7"><span class="verse-num">107:7</span> <span class="verse-body">ut liberentur dilecti tui salvum fac dextera tua et exaudi me</span></p>
<p id="psalms-107-8"><span class="verse-num">107:8</span> <span class="verse-body">Deus locutus est in sancto suo exaltabor et dividam Sicima et convallem tabernaculorum dimetiar</span></p>
<p id="psalms-107-9"><span class="verse-num">107:9</span> <span class="verse-body">meus est Galaad et meus est Manasse et Effraim susceptio capitis mei Iuda rex meus</span></p>
<p id="psalms-107-10"><span class="verse-num">107:10</span> <span class="verse-body">Moab lebes spei meae in Idumeam extendam calciamentum meum mihi alienigenae amici facti sunt</span></p>
<p id="psalms-107-11"><span class="verse-num">107:11</span> <span class="verse-body">quis deducet me in civitatem munitam quis deducet me usque in Idumeam</span></p>
<p id="psalms-107-12"><span class="verse-num">107:12</span> <span class="verse-body">nonne tu Deus qui reppulisti nos et non exibis Deus in virtutibus nostris</span></p>
<p id="psalms-107-13"><span class="verse-num">107:13</span> <span class="verse-body">da nobis auxilium de tribulatione quia vana salus hominis</span></p>
<p id="psalms-107-14"><span class="verse-num">107:14</span> <span class="verse-body">in Deo faciemus virtutem et ipse ad nihilum deducet inimicos nostros __________________________________________________________________</span></p>
<h2 id="psalms-ch-108">Chapter 108</h2>
<p class="verses"><a href="#psalms-108-1">1</a> <a href="#psalms-108-2">2</a> <a href="#psalms-108-3">3</a> <a href="#psalms-108-4">4</a> <a href="#psalms-108-5">5</a> <a href="#psalms-108-6">6</a> <a href="#psalms-108-7">7</a> <a href="#psalms-108-8">8</a> <a href="#psalms-108-9">9</a> <a href="#psalms-108-10">10</a> <a href="#psalms-108-11">11</a> <a href="#psalms-108-12">12</a> <a href="#psalms-108-13">13</a> <a href="#psalms-108-14">14</a> <a href="#psalms-108-15">15</a> <a href="#psalms-108-16">16</a> <a href="#psalms-108-17">17</a> <a href="#psalms-108-18">18</a> <a href="#psalms-108-19">19</a> <a href="#psalms-108-20">20</a> <a href="#psalms-108-21">21</a> <a href="#psalms-108-22">22</a> <a href="#psalms-108-23">23</a> <a href="#psalms-108-24">24</a> <a href="#psalms-108-25">25</a> <a href="#psalms-108-26">26</a> <a href="#psalms-108-27">27</a> <a href="#psalms-108-28">28</a> <a href="#psalms-108-29">29</a> <a href="#psalms-108-30">30</a> <a href="#psalms-108-31">31</a></p>
<p id="psalms-108-1"><span class="verse-num">108:1</span> <span class="verse-body">in finem David psalmus</span></p>
<p id="psalms-108-2"><span class="verse-num">108:2</span> <span class="verse-body">Deus laudem meam ne tacueris quia os peccatoris et os dolosi super me apertum est</span></p>
<p id="psalms-108-3"><span class="verse-num">108:3</span> <span class="verse-body">locuti sunt adversum me lingua dolosa et sermonibus odii circuierunt me et expugnaverunt me gratis</span></p>
<p id="psalms-108-4"><span class="verse-num">108:4</span> <span class="verse-body">pro eo ut me diligerent detrahebant mihi ego autem orabam</span></p>
<p id="psalms-108-5"><span class="verse-num">108:5</span> <span class="verse-body">et posuerunt adversus me mala pro bonis et odium pro dilectione mea</span></p>
<p id="psalms-108-6"><span class="verse-num">108:6</span> <span class="verse-body">constitue super eum peccatorem et diabulus stet a dextris eius</span></p>
<p id="psalms-108-7"><span class="verse-num">108:7</span> <span class="verse-body">cum iudicatur exeat condemnatus et oratio eius fiat in peccatum</span></p>
<p id="psalms-108-8"><span class="verse-num">108:8</span> <span class="verse-body">fiant dies eius pauci et episcopatum eius accipiat alter</span></p>
<p id="psalms-108-9"><span class="verse-num">108:9</span> <span class="verse-body">fiant filii eius orfani et uxor eius vidua</span></p>
<p id="psalms-108-10"><span class="verse-num">108:10</span> <span class="verse-body">nutantes transferantur filii eius et mendicent eiciantur de habitationibus suis</span></p>
<p id="psalms-108-11"><span class="verse-num">108:11</span> <span class="verse-body">scrutetur fenerator omnem substantiam eius et diripiant alieni labores eius</span></p>
<p id="psalms-108-12"><span class="verse-num">108:12</span> <span class="verse-body">non sit illi adiutor nec sit qui misereatur pupillis eius</span></p>
<p id="psalms-108-13"><span class="verse-num">108:13</span> <span class="verse-body">fiant nati eius in interitum in generatione una deleatur nomen eius</span></p>
<p id="psalms-108-14"><span class="verse-num">108:14</span> <span class="verse-body">in memoriam redeat iniquitas patrum eius in conspectu Domini et peccatum matris eius non deleatur</span></p>
<p id="psalms-108-15"><span class="verse-num">108:15</span> <span class="verse-body">fiant contra Dominum semper et dispereat de terra memoria eorum</span></p>
<p id="psalms-108-16"><span class="verse-num">108:16</span> <span class="verse-body">pro eo quod non est recordatus facere misericordiam</span></p>
<p id="psalms-108-17"><span class="verse-num">108:17</span> <span class="verse-body">et persecutus est hominem inopem et mendicum et conpunctum corde mortificare</span></p>
<p id="psalms-108-18"><span class="verse-num">108:18</span> <span class="verse-body">et dilexit maledictionem et veniet ei et noluit benedictionem et elongabitur ab eo et induit maledictionem sicut vestimentum et intravit sicut aqua in interiora eius et sicut oleum in ossibus eius</span></p>
<p id="psalms-108-19"><span class="verse-num">108:19</span> <span class="verse-body">fiat ei sicut vestimentum quo operitur et sicut zona qua semper praecingitur</span></p>
<p id="psalms-108-20"><span class="verse-num">108:20</span> <span class="verse-body">hoc opus eorum qui detrahunt mihi apud Dominum et qui loquuntur mala adversus animam meam</span></p>
<p id="psalms-108-21"><span class="verse-num">108:21</span> <span class="verse-body">et tu Domine Domine fac mecum propter nomen tuum quia suavis misericordia tua libera me</span></p>
<p id="psalms-108-22"><span class="verse-num">108:22</span> <span class="verse-body">quia egenus et pauper ego sum et cor meum turbatum est intra me</span></p>
<p id="psalms-108-23"><span class="verse-num">108:23</span> <span class="verse-body">sicut umbra cum declinat ablatus sum excussus sum sicut lucustae</span></p>
<p id="psalms-108-24"><span class="verse-num">108:24</span> <span class="verse-body">genua mea infirmata sunt a ieiunio et caro mea inmutata est propter oleum</span></p>
<p id="psalms-108-25"><span class="verse-num">108:25</span> <span class="verse-body">et ego factus sum obprobrium illis viderunt me moverunt capita sua</span></p>
<p id="psalms-108-26"><span class="verse-num">108:26</span> <span class="verse-body">adiuva me Domine Deus meus salvum fac me secundum misericordiam tuam</span></p>
<p id="psalms-108-27"><span class="verse-num">108:27</span> <span class="verse-body">et sciant quia manus tua haec tu Domine fecisti eam</span></p>
<p id="psalms-108-28"><span class="verse-num">108:28</span> <span class="verse-body">maledicent illi et tu benedices qui insurgunt in me confundantur servus autem tuus laetabitur</span></p>
<p id="psalms-108-29"><span class="verse-num">108:29</span> <span class="verse-body">induantur qui detrahunt mihi pudore et operiantur sicut deploide confusione sua</span></p>
<p id="psalms-108-30"><span class="verse-num">108:30</span> <span class="verse-body">confitebor Domino nimis in ore meo et in medio multorum laudabo eum</span></p>
<p id="psalms-108-31"><span class="verse-num">108:31</span> <span class="verse-body">quia adstetit a dextris pauperis ut salvam faceret a persequentibus animam meam __________________________________________________________________</span></p>
<h2 id="psalms-ch-109">Chapter 109</h2>
<p class="verses"><a href="#psalms-109-1">1</a> <a href="#psalms-109-2">2</a> <a href="#psalms-109-3">3</a> <a href="#psalms-109-4">4</a> <a href="#psalms-109-5">5</a> <a href="#psalms-109-6">6</a> <a href="#psalms-109-7">7</a></p>
<p id="psalms-109-1"><span class="verse-num">109:1</span> <span class="verse-body">David psalmus dixit Dominus Domino meo sede a dextris meis donec ponam inimicos tuos scabillum pedum tuorum</span></p>
<p id="psalms-109-2"><span class="verse-num">109:2</span> <span class="verse-body">virgam virtutis tuae emittet Dominus ex Sion dominare in medio inimicorum tuorum</span></p>
<p id="psalms-109-3"><span class="verse-num">109:3</span> <span class="verse-body">tecum principium in die virtutis tuae in splendoribus sanctorum ex utero ante luciferum genui te</span></p>
<p id="psalms-109-4"><span class="verse-num">109:4</span> <span class="verse-body">iuravit Dominus et non paenitebit eum tu es sacerdos in aeternum secundum ordinem Melchisedech</span></p>
<p id="psalms-109-5"><span class="verse-num">109:5</span> <span class="verse-body">Dominus a dextris tuis confregit in die irae suae reges</span></p>
<p id="psalms-109-6"><span class="verse-num">109:6</span> <span class="verse-body">iudicabit in nationibus implebit cadavera conquassabit capita in terra multorum</span></p>
<p id="psalms-109-7"><span class="verse-num">109:7</span> <span class="verse-body">de torrente in via bibet propterea exaltabit caput __________________________________________________________________</span></p>
<h2 id="psalms-ch-110">Chapter 110</h2>
<p class="verses"><a href="#psalms-110-1">1</a> <a href="#psalms-110-2">2</a> <a href="#psalms-110-3">3</a> <a href="#psalms-110-4">4</a> <a href="#psalms-110-5">5</a> <a href="#psalms-110-6">6</a> <a href="#psalms-110-7">7</a> <a href="#psalms-110-8">8</a> <a href="#psalms-110-9">9</a> <a href="#psalms-110-10">10</a></p>
<p id="psalms-110-1"><span class="verse-num">110:1</span> <span class="verse-body">alleluia reversionis Aggei et Zacchariae confitebor tibi Domine in toto corde meo in consilio iustorum et congregatione</span></p>
<p id="psalms-110-2"><span class="verse-num">110:2</span> <span class="verse-body">magna opera Domini exquisita in omnes voluntates eius</span></p>
<p id="psalms-110-3"><span class="verse-num">110:3</span> <span class="verse-body">confessio et magnificentia opus eius et iustitia eius manet in saeculum saeculi</span></p>
<p id="psalms-110-4"><span class="verse-num">110:4</span> <span class="verse-body">memoriam fecit mirabilium suorum misericors et miserator Dominus</span></p>
<p id="psalms-110-5"><span class="verse-num">110:5</span> <span class="verse-body">escam dedit timentibus se memor erit in saeculum testamenti sui</span></p>
<p id="psalms-110-6"><span class="verse-num">110:6</span> <span class="verse-body">virtutem operum suorum adnuntiabit populo suo</span></p>
<p id="psalms-110-7"><span class="verse-num">110:7</span> <span class="verse-body">ut det illis hereditatem gentium opera manuum eius veritas et iudicium</span></p>
<p id="psalms-110-8"><span class="verse-num">110:8</span> <span class="verse-body">fidelia omnia mandata eius confirmata in saeculum saeculi facta in veritate et aequitate</span></p>
<p id="psalms-110-9"><span class="verse-num">110:9</span> <span class="verse-body">redemptionem misit populo suo mandavit in aeternum testamentum suum sanctum et terribile nomen eius</span></p>
<p id="psalms-110-10"><span class="verse-num">110:10</span> <span class="verse-body">initium sapientiae timor Domini intellectus bonus omnibus facientibus eum laudatio eius manet in saeculum %saeculi; __________________________________________________________________</span></p>
<h2 id="psalms-ch-111">Chapter 111</h2>
<p class="verses"><a href="#psalms-111-1">1</a> <a href="#psalms-111-2">2</a> <a href="#psalms-111-3">3</a> <a href="#psalms-111-4">4</a> <a href="#psalms-111-5">5</a> <a href="#psalms-111-6">6</a> <a href="#psalms-111-7">7</a> <a href="#psalms-111-8">8</a> <a href="#psalms-111-9">9</a> <a href="#psalms-111-10">10</a></p>
<p id="psalms-111-1"><span class="verse-num">111:1</span> <span class="verse-body">alleluia reversionis Aggei et Zacchariae beatus vir qui timet Dominum in mandatis eius volet nimis</span></p>
<p id="psalms-111-2"><span class="verse-num">111:2</span> <span class="verse-body">potens in terra erit semen eius generatio rectorum benedicetur</span></p>
<p id="psalms-111-3"><span class="verse-num">111:3</span> <span class="verse-body">gloria et divitiae in domo eius et iustitia eius manet in saeculum saeculi</span></p>
<p id="psalms-111-4"><span class="verse-num">111:4</span> <span class="verse-body">exortum est in tenebris lumen rectis misericors et miserator et iustus</span></p>
<p id="psalms-111-5"><span class="verse-num">111:5</span> <span class="verse-body">iucundus homo qui miseretur et commodat disponet sermones suos in iudicio</span></p>
<p id="psalms-111-6"><span class="verse-num">111:6</span> <span class="verse-body">quia in aeternum non commovebitur</span></p>
<p id="psalms-111-7"><span class="verse-num">111:7</span> <span class="verse-body">in memoria aeterna erit iustus ab auditione mala non timebit paratum cor eius sperare in Domino</span></p>
<p id="psalms-111-8"><span class="verse-num">111:8</span> <span class="verse-body">confirmatum est cor eius non commovebitur donec dispiciat inimicos suos</span></p>
<p id="psalms-111-9"><span class="verse-num">111:9</span> <span class="verse-body">dispersit dedit pauperibus iustitia eius manet in saeculum saeculi cornu eius exaltabitur in gloria</span></p>
<p id="psalms-111-10"><span class="verse-num">111:10</span> <span class="verse-body">peccator videbit et irascetur dentibus suis fremet et tabescet desiderium peccatorum peribit __________________________________________________________________</span></p>
<h2 id="psalms-ch-112">Chapter 112</h2>
<p class="verses"><a href="#psalms-112-1">1</a> <a href="#psalms-112-2">2</a> <a href="#psalms-112-3">3</a> <a href="#psalms-112-4">4</a> <a href="#psalms-112-5">5</a> <a href="#psalms-112-6">6</a> <a href="#psalms-112-7">7</a> <a href="#psalms-112-8">8</a> <a href="#psalms-112-9">9</a></p>
<p id="psalms-112-1"><span class="verse-num">112:1</span> <span class="verse-body">alleluia laudate pueri Dominum laudate nomen Domini</span></p>
<p id="psalms-112-2"><span class="verse-num">112:2</span> <span class="verse-body">sit nomen Domini benedictum ex hoc nunc et usque in saeculum</span></p>
<p id="psalms-112-3"><span class="verse-num">112:3</span> <span class="verse-body">a solis ortu usque ad occasum laudabile nomen Domini</span></p>
<p id="psalms-112-4"><span class="verse-num">112:4</span> <span class="verse-body">excelsus super omnes gentes Dominus super caelos gloria eius</span></p>
<p id="psalms-112-5"><span class="verse-num">112:5</span> <span class="verse-body">quis sicut Dominus Deus noster qui in altis habitat</span></p>
<p id="psalms-112-6"><span class="verse-num">112:6</span> <span class="verse-body">et humilia respicit in caelo et in terra</span></p>
<p id="psalms-112-7"><span class="verse-num">112:7</span> <span class="verse-body">suscitans a terra inopem et de stercore erigens pauperem</span></p>
<p id="psalms-112-8"><span class="verse-num">112:8</span> <span class="verse-body">ut conlocet eum cum principibus cum principibus populi sui</span></p>
<p id="psalms-112-9"><span class="verse-num">112:9</span> <span class="verse-body">qui habitare facit sterilem in domo matrem filiorum laetantem __________________________________________________________________</span></p>
<h2 id="psalms-ch-113">Chapter 113</h2>
<p class="verses"><a href="#psalms-113-1">1</a> <a href="#psalms-113-2">2</a> <a href="#psalms-113-3">3</a> <a href="#psalms-113-4">4</a> <a href="#psalms-113-5">5</a> <a href="#psalms-113-6">6</a> <a href="#psalms-113-7">7</a> <a href="#psalms-113-8">8</a> <a href="#psalms-113-9">9</a> <a href="#psalms-113-10">10</a> <a href="#psalms-113-11">11</a> <a href="#psalms-113-12">12</a> <a href="#psalms-113-13">13</a> <a href="#psalms-113-14">14</a> <a href="#psalms-113-15">15</a> <a href="#psalms-113-16">16</a> <a href="#psalms-113-17">17</a> <a href="#psalms-113-18">18</a> <a href="#psalms-113-19">19</a> <a href="#psalms-113-20">20</a> <a href="#psalms-113-21">21</a> <a href="#psalms-113-22">22</a> <a href="#psalms-113-23">23</a> <a href="#psalms-113-24">24</a> <a href="#psalms-113-25">25</a> <a href="#psalms-113-26">26</a></p>
<p id="psalms-113-1"><span class="verse-num">113:1</span> <span class="verse-body">alleluia in exitu Israhel de Aegypto domus Iacob de populo barbaro</span></p>
<p id="psalms-113-2"><span class="verse-num">113:2</span> <span class="verse-body">facta est Iudaea sanctificatio eius Israhel potestas eius</span></p>
<p id="psalms-113-3"><span class="verse-num">113:3</span> <span class="verse-body">mare vidit et fugit Iordanis conversus est retrorsum</span></p>
<p id="psalms-113-4"><span class="verse-num">113:4</span> <span class="verse-body">montes exultaverunt ut arietes colles sicut agni ovium</span></p>
<p id="psalms-113-5"><span class="verse-num">113:5</span> <span class="verse-body">quid est tibi mare quod fugisti et tu Iordanis quia conversus es retrorsum</span></p>
<p id="psalms-113-6"><span class="verse-num">113:6</span> <span class="verse-body">montes exultastis sicut arietes et colles sicut agni ovium</span></p>
<p id="psalms-113-7"><span class="verse-num">113:7</span> <span class="verse-body">a facie Domini mota est terra a facie Dei Iacob</span></p>
<p id="psalms-113-8"><span class="verse-num">113:8</span> <span class="verse-body">qui convertit petram in stagna aquarum et rupem in fontes aquarum</span></p>
<p id="psalms-113-9"><span class="verse-num">113:9</span> <span class="verse-body">non nobis Domine non nobis sed nomini tuo da gloriam</span></p>
<p id="psalms-113-10"><span class="verse-num">113:10</span> <span class="verse-body">super misericordia tua et veritate tua nequando dicant gentes ubi est Deus eorum</span></p>
<p id="psalms-113-11"><span class="verse-num">113:11</span> <span class="verse-body">Deus autem noster in caelo omnia quaecumque voluit fecit</span></p>
<p id="psalms-113-12"><span class="verse-num">113:12</span> <span class="verse-body">simulacra gentium argentum et aurum opera manuum hominum</span></p>
<p id="psalms-113-13"><span class="verse-num">113:13</span> <span class="verse-body">os habent et non loquentur oculos habent et non videbunt</span></p>
<p id="psalms-113-14"><span class="verse-num">113:14</span> <span class="verse-body">aures habent et non audient nares habent et non odorabuntur</span></p>
<p id="psalms-113-15"><span class="verse-num">113:15</span> <span class="verse-body">manus habent et non palpabunt pedes habent et non ambulabunt non clamabunt in gutture suo</span></p>
<p id="psalms-113-16"><span class="verse-num">113:16</span> <span class="verse-body">similes illis fiant qui faciunt ea et omnes qui confidunt in eis</span></p>
<p id="psalms-113-17"><span class="verse-num">113:17</span> <span class="verse-body">domus Israhel speravit in Domino adiutor eorum et protector eorum est</span></p>
<p id="psalms-113-18"><span class="verse-num">113:18</span> <span class="verse-body">domus Aaron speravit in Domino adiutor eorum et protector eorum est</span></p>
<p id="psalms-113-19"><span class="verse-num">113:19</span> <span class="verse-body">qui timent Dominum speraverunt in Domino adiutor eorum et protector eorum est</span></p>
<p id="psalms-113-20"><span class="verse-num">113:20</span> <span class="verse-body">Dominus memor fuit nostri et benedixit nobis benedixit domui Israhel benedixit domui Aaron</span></p>
<p id="psalms-113-21"><span class="verse-num">113:21</span> <span class="verse-body">benedixit omnibus qui timent Dominum pusillis cum maioribus</span></p>
<p id="psalms-113-22"><span class="verse-num">113:22</span> <span class="verse-body">adiciat Dominus super vos super vos et super filios vestros</span></p>
<p id="psalms-113-23"><span class="verse-num">113:23</span> <span class="verse-body">benedicti vos Domino qui fecit caelum et terram</span></p>
<p id="psalms-113-24"><span class="verse-num">113:24</span> <span class="verse-body">caelum caeli Domino terram autem dedit filiis hominum</span></p>
<p id="psalms-113-25"><span class="verse-num">113:25</span> <span class="verse-body">non mortui laudabunt te Domine neque omnes qui descendunt in infernum</span></p>
<p id="psalms-113-26"><span class="verse-num">113:26</span> <span class="verse-body">sed nos qui vivimus benedicimus Domino ex hoc nunc et usque in saeculum __________________________________________________________________</span></p>
<h2 id="psalms-ch-114">Chapter 114</h2>
<p class="verses"><a href="#psalms-114-1">1</a> <a href="#psalms-114-2">2</a> <a href="#psalms-114-3">3</a> <a href="#psalms-114-4">4</a> <a href="#psalms-114-5">5</a> <a href="#psalms-114-6">6</a> <a href="#psalms-114-7">7</a> <a href="#psalms-114-8">8</a> <a href="#psalms-114-9">9</a></p>
<p id="psalms-114-1"><span class="verse-num">114:1</span> <span class="verse-body">alleluia dilexi quoniam exaudiet Dominus vocem orationis meae</span></p>
<p id="psalms-114-2"><span class="verse-num">114:2</span> <span class="verse-body">quia inclinavit aurem suam mihi et in diebus meis invocabo te</span></p>
<p id="psalms-114-3"><span class="verse-num">114:3</span> <span class="verse-body">circumdederunt me dolores mortis pericula inferni invenerunt me tribulationem et dolorem inveni</span></p>
<p id="psalms-114-4"><span class="verse-num">114:4</span> <span class="verse-body">et nomen Domini invocavi o Domine libera animam meam</span></p>
<p id="psalms-114-5"><span class="verse-num">114:5</span> <span class="verse-body">misericors Dominus et iustus et Deus noster miseretur</span></p>
<p id="psalms-114-6"><span class="verse-num">114:6</span> <span class="verse-body">custodiens parvulos Dominus humiliatus sum et liberavit me</span></p>
<p id="psalms-114-7"><span class="verse-num">114:7</span> <span class="verse-body">convertere anima mea in requiem tuam quia Dominus benefecit tibi</span></p>
<p id="psalms-114-8"><span class="verse-num">114:8</span> <span class="verse-body">quia eripuit animam meam de morte oculos meos a lacrimis pedes meos a lapsu</span></p>
<p id="psalms-114-9"><span class="verse-num">114:9</span> <span class="verse-body">placebo Domino in regione vivorum __________________________________________________________________</span></p>
<h2 id="psalms-ch-115">Chapter 115</h2>
<p class="verses"><a href="#psalms-115-10">10</a> <a href="#psalms-115-11">11</a> <a href="#psalms-115-12">12</a> <a href="#psalms-115-13">13</a> <a href="#psalms-115-14">14</a> <a href="#psalms-115-15">15</a> <a href="#psalms-115-16">16</a> <a href="#psalms-115-17">17</a> <a href="#psalms-115-18">18</a> <a href="#psalms-115-19">19</a></p>
<p id="psalms-115-10"><span class="verse-num">115:10</span> <span class="verse-body">alleluia credidi propter quod locutus sum ego autem humiliatus sum nimis</span></p>
<p id="psalms-115-11"><span class="verse-num">115:11</span> <span class="verse-body">ego dixi in excessu meo omnis homo mendax</span></p>
<p id="psalms-115-12"><span class="verse-num">115:12</span> <span class="verse-body">quid retribuam Domino pro omnibus quae retribuit mihi</span></p>
<p id="psalms-115-13"><span class="verse-num">115:13</span> <span class="verse-body">calicem salutaris accipiam et nomen Domini invocabo</span></p>
<p id="psalms-115-14"><span class="verse-num">115:14</span> <span class="verse-body">vota mea Domino reddam coram omni populo eius</span></p>
<p id="psalms-115-15"><span class="verse-num">115:15</span> <span class="verse-body">pretiosa in conspectu Domini mors sanctorum eius</span></p>
<p id="psalms-115-16"><span class="verse-num">115:16</span> <span class="verse-body">o Domine quia ego servus tuus ego servus tuus et filius ancillae tuae disrupisti vincula mea</span></p>
<p id="psalms-115-17"><span class="verse-num">115:17</span> <span class="verse-body">tibi sacrificabo hostiam laudis et in nomine Domini invocabo</span></p>
<p id="psalms-115-18"><span class="verse-num">115:18</span> <span class="verse-body">vota mea Domino reddam in conspectu omnis populi eius</span></p>
<p id="psalms-115-19"><span class="verse-num">115:19</span> <span class="verse-body">in atriis domus Domini in medio tui Hierusalem __________________________________________________________________</span></p>
<h2 id="psalms-ch-116">Chapter 116</h2>
<p class="verses"><a href="#psalms-116-1">1</a> <a href="#psalms-116-2">2</a></p>
<p id="psalms-116-1"><span class="verse-num">116:1</span> <span class="verse-body">alleluia laudate Dominum omnes gentes laudate eum omnes populi</span></p>
<p id="psalms-116-2"><span class="verse-num">116:2</span> <span class="verse-body">quoniam confirmata est super nos misericordia eius et veritas Domini manet in saeculum __________________________________________________________________</span></p>
<h2 id="psalms-ch-117">Chapter 117</h2>
<p class="verses"><a href="#psalms-117-1">1</a> <a href="#psalms-117-2">2</a> <a href="#psalms-117-3">3</a> <a href="#psalms-117-4">4</a> <a href="#psalms-117-5">5</a> <a href="#psalms-117-6">6</a> <a href="#psalms-117-7">7</a> <a href="#psalms-117-8">8</a> <a href="#psalms-117-9">9</a> <a href="#psalms-117-10">10</a> <a href="#psalms-117-11">11</a> <a href="#psalms-117-12">12</a> <a href="#psalms-117-13">13</a> <a href="#psalms-117-14">14</a> <a href="#psalms-117-15">15</a> <a href="#psalms-117-16">16</a> <a href="#psalms-117-17">17</a> <a href="#psalms-117-18">18</a> <a href="#psalms-117-19">19</a> <a href="#psalms-117-20">20</a> <a href="#psalms-117-21">21</a> <a href="#psalms-117-22">22</a> <a href="#psalms-117-23">23</a> <a href="#psalms-117-24">24</a> <a href="#psalms-117-25">25</a> <a href="#psalms-117-26">26</a> <a href="#psalms-117-27">27</a> <a href="#psalms-117-28">28</a> <a href="#psalms-117-29">29</a></p>
<p id="psalms-117-1"><span class="verse-num">117:1</span> <span class="verse-body">alleluia confitemini Domino quoniam bonus quoniam in saeculum misericordia eius</span></p>
<p id="psalms-117-2"><span class="verse-num">117:2</span> <span class="verse-body">dicat nunc Israhel quoniam bonus quoniam in saeculum misericordia eius</span></p>
<p id="psalms-117-3"><span class="verse-num">117:3</span> <span class="verse-body">dicat nunc domus Aaron quoniam in saeculum misericordia eius</span></p>
<p id="psalms-117-4"><span class="verse-num">117:4</span> <span class="verse-body">dicant nunc qui timent Dominum quoniam in saeculum misericordia eius</span></p>
<p id="psalms-117-5"><span class="verse-num">117:5</span> <span class="verse-body">de tribulatione invocavi Dominum et exaudivit me in latitudinem Dominus</span></p>
<p id="psalms-117-6"><span class="verse-num">117:6</span> <span class="verse-body">Dominus mihi adiutor non timebo quid faciat mihi homo</span></p>
<p id="psalms-117-7"><span class="verse-num">117:7</span> <span class="verse-body">Dominus mihi adiutor et ego despiciam inimicos meos</span></p>
<p id="psalms-117-8"><span class="verse-num">117:8</span> <span class="verse-body">bonum est confidere in Domino quam confidere in homine</span></p>
<p id="psalms-117-9"><span class="verse-num">117:9</span> <span class="verse-body">bonum est sperare in Domino quam sperare in principibus</span></p>
<p id="psalms-117-10"><span class="verse-num">117:10</span> <span class="verse-body">omnes gentes circumierunt me et in nomine Domini *quia; ultus sum in eos</span></p>
<p id="psalms-117-11"><span class="verse-num">117:11</span> <span class="verse-body">circumdantes circumdederunt me in nomine autem Domini * quia; ultus sum in eos</span></p>
<p id="psalms-117-12"><span class="verse-num">117:12</span> <span class="verse-body">circumdederunt me sicut apes et exarserunt sicut ignis in spinis et in nomine Domini * quia; ultus sum in eos</span></p>
<p id="psalms-117-13"><span class="verse-num">117:13</span> <span class="verse-body">inpulsus eversus sum ut caderem et Dominus suscepit me</span></p>
<p id="psalms-117-14"><span class="verse-num">117:14</span> <span class="verse-body">fortitudo mea et laudatio mea Dominus et factus est mihi in salutem</span></p>
<p id="psalms-117-15"><span class="verse-num">117:15</span> <span class="verse-body">vox exultationis et salutis in tabernaculis iustorum</span></p>
<p id="psalms-117-16"><span class="verse-num">117:16</span> <span class="verse-body">dextera Domini fecit virtutem dextera Domini exaltavit me dextera Domini fecit virtutem</span></p>
<p id="psalms-117-17"><span class="verse-num">117:17</span> <span class="verse-body">non moriar sed vivam et narrabo opera Domini</span></p>
<p id="psalms-117-18"><span class="verse-num">117:18</span> <span class="verse-body">castigans castigavit me Dominus et morti non tradidit me</span></p>
<p id="psalms-117-19"><span class="verse-num">117:19</span> <span class="verse-body">aperite mihi portas iustitiae ingressus in eas confitebor Domino</span></p>
<p id="psalms-117-20"><span class="verse-num">117:20</span> <span class="verse-body">haec porta Domini iusti intrabunt in eam</span></p>
<p id="psalms-117-21"><span class="verse-num">117:21</span> <span class="verse-body">confitebor tibi quoniam exaudisti me et factus es mihi in salutem</span></p>
<p id="psalms-117-22"><span class="verse-num">117:22</span> <span class="verse-body">lapidem quem reprobaverunt aedificantes hic factus est in caput anguli</span></p>
<p id="psalms-117-23"><span class="verse-num">117:23</span> <span class="verse-body">a Domino factum est istud hoc est mirabile in oculis nostris</span></p>
<p id="psalms-117-24"><span class="verse-num">117:24</span> <span class="verse-body">haec est dies quam fecit Dominus exultemus et laetemur in ea</span></p>
<p id="psalms-117-25"><span class="verse-num">117:25</span> <span class="verse-body">o Domine salvum fac o Domine prosperare</span></p>
<p id="psalms-117-26"><span class="verse-num">117:26</span> <span class="verse-body">benedictus qui venturus est in nomine Domini benediximus vobis de domo Domini</span></p>
<p id="psalms-117-27"><span class="verse-num">117:27</span> <span class="verse-body">Deus Dominus et inluxit nobis constituite diem sollemnem in condensis usque ad cornua altaris</span></p>
<p id="psalms-117-28"><span class="verse-num">117:28</span> <span class="verse-body">Deus meus es tu et confitebor tibi Deus meus % es tu; et exaltabo te confitebor tibi quoniam exaudisti me et factus es mihi in salutem</span></p>
<p id="psalms-117-29"><span class="verse-num">117:29</span> <span class="verse-body">confitemini Domino quoniam bonus quoniam in saeculum misericordia eius __________________________________________________________________</span></p>
<h2 id="psalms-ch-118">Chapter 118</h2>
<p class="verses"><a href="#psalms-118-1">1</a> <a href="#psalms-118-2">2</a> <a href="#psalms-118-3">3</a> <a href="#psalms-118-4">4</a> <a href="#psalms-118-5">5</a> <a href="#psalms-118-6">6</a> <a href="#psalms-118-7">7</a> <a href="#psalms-118-8">8</a> <a href="#psalms-118-9">9</a> <a href="#psalms-118-10">10</a> <a href="#psalms-118-11">11</a> <a href="#psalms-118-12">12</a> <a href="#psalms-118-13">13</a> <a href="#psalms-118-14">14</a> <a href="#psalms-118-15">15</a> <a href="#psalms-118-16">16</a> <a href="#psalms-118-17">17</a> <a href="#psalms-118-18">18</a> <a href="#psalms-118-19">19</a> <a href="#psalms-118-20">20</a> <a href="#psalms-118-21">21</a> <a href="#psalms-118-22">22</a> <a href="#psalms-118-23">23</a> <a href="#psalms-118-24">24</a> <a href="#psalms-118-25">25</a> <a href="#psalms-118-26">26</a> <a href="#psalms-118-27">27</a> <a href="#psalms-118-28">28</a> <a href="#psalms-118-29">29</a> <a href="#psalms-118-30">30</a> <a href="#psalms-118-31">31</a> <a href="#psalms-118-32">32</a> <a href="#psalms-118-33">33</a> <a href="#psalms-118-34">34</a> <a href="#psalms-118-35">35</a> <a href="#psalms-118-36">36</a> <a href="#psalms-118-37">37</a> <a href="#psalms-118-38">38</a> <a href="#psalms-118-39">39</a> <a href="#psalms-118-40">40</a> <a href="#psalms-118-41">41</a> <a href="#psalms-118-42">42</a> <a href="#psalms-118-43">43</a> <a href="#psalms-118-44">44</a> <a href="#psalms-118-45">45</a> <a href="#psalms-118-46">46</a> <a href="#psalms-118-47">47</a> <a href="#psalms-118-48">48</a> <a href="#psalms-118-49">49</a> <a href="#psalms-118-50">50</a> <a href="#psalms-118-51">51</a> <a href="#psalms-118-52">52</a> <a href="#psalms-118-53">53</a> <a href="#psalms-118-54">54</a> <a href="#psalms-118-55">55</a> <a href="#psalms-118-56">56</a> <a href="#psalms-118-57">57</a> <a href="#psalms-118-58">58</a> <a href="#psalms-118-59">59</a> <a href="#psalms-118-60">60</a> <a href="#psalms-118-61">61</a> <a href="#psalms-118-62">62</a> <a href="#psalms-118-63">63</a> <a href="#psalms-118-64">64</a> <a href="#psalms-118-65">65</a> <a href="#psalms-118-66">66</a> <a href="#psalms-118-67">67</a> <a href="#psalms-118-68">68</a> <a href="#psalms-118-69">69</a> <a href="#psalms-118-70">70</a> <a href="#psalms-118-71">71</a> <a href="#psalms-118-72">72</a> <a href="#psalms-118-73">73</a> <a href="#psalms-118-74">74</a> <a href="#psalms-118-75">75</a> <a href="#psalms-118-76">76</a> <a href="#psalms-118-77">77</a> <a href="#psalms-118-78">78</a> <a href="#psalms-118-79">79</a> <a href="#psalms-118-80">80</a> <a href="#psalms-118-81">81</a> <a href="#psalms-118-82">82</a> <a href="#psalms-118-83">83</a> <a href="#psalms-118-84">84</a> <a href="#psalms-118-85">85</a> <a href="#psalms-118-86">86</a> <a href="#psalms-118-87">87</a> <a href="#psalms-118-88">88</a> <a href="#psalms-118-89">89</a> <a href="#psalms-118-90">90</a> <a href="#psalms-118-91">91</a> <a href="#psalms-118-92">92</a> <a href="#psalms-118-93">93</a> <a href="#psalms-118-94">94</a> <a href="#psalms-118-95">95</a> <a href="#psalms-118-96">96</a> <a href="#psalms-118-97">97</a> <a href="#psalms-118-98">98</a> <a href="#psalms-118-99">99</a> <a href="#psalms-118-100">100</a> <a href="#psalms-118-101">101</a> <a href="#psalms-118-102">102</a> <a href="#psalms-118-103">103</a> <a href="#psalms-118-104">104</a> <a href="#psalms-118-105">105</a> <a href="#psalms-118-106">106</a> <a href="#psalms-118-107">107</a> <a href="#psalms-118-108">108</a> <a href="#psalms-118-109">109</a> <a href="#psalms-118-110">110</a> <a href="#psalms-118-111">111</a> <a href="#psalms-118-112">112</a> <a href="#psalms-118-113">113</a> <a href="#psalms-118-114">114</a> <a href="#psalms-118-115">115</a> <a href="#psalms-118-116">116</a> <a href="#psalms-118-117">117</a> <a href="#psalms-118-118">118</a> <a href="#psalms-118-119">119</a> <a href="#psalms-118-120">120</a> <a href="#psalms-118-121">121</a> <a href="#psalms-118-122">122</a> <a href="#psalms-118-123">123</a> <a href="#psalms-118-124">124</a> <a href="#psalms-118-125">125</a> <a href="#psalms-118-126">126</a> <a href="#psalms-118-127">127</a> <a href="#psalms-118-128">128</a> <a href="#psalms-118-129">129</a> <a href="#psalms-118-130">130</a> <a href="#psalms-118-131">131</a> <a href="#psalms-118-132">132</a> <a href="#psalms-118-133">133</a> <a href="#psalms-118-134">134</a> <a href="#psalms-118-135">135</a> <a href="#psalms-118-136">136</a> <a href="#psalms-118-137">137</a> <a href="#psalms-118-138">138</a> <a href="#psalms-118-139">139</a> <a href="#psalms-118-140">140</a> <a href="#psalms-118-141">141</a> <a href="#psalms-118-142">142</a> <a href="#psalms-118-143">143</a> <a href="#psalms-118-144">144</a> <a href="#psalms-118-145">145</a> <a href="#psalms-118-146">146</a> <a href="#psalms-118-147">147</a> <a href="#psalms-118-148">148</a> <a href="#psalms-118-149">149</a> <a href="#psalms-118-150">150</a> <a href="#psalms-118-151">151</a> <a href="#psalms-118-152">152</a> <a href="#psalms-118-153">153</a> <a href="#psalms-118-154">154</a> <a href="#psalms-118-155">155</a> <a href="#psalms-118-156">156</a> <a href="#psalms-118-157">157</a> <a href="#psalms-118-158">158</a> <a href="#psalms-118-159">159</a> <a href="#psalms-118-160">160</a> <a href="#psalms-118-161">161</a> <a href="#psalms-118-162">162</a> <a href="#psalms-118-163">163</a> <a href="#psalms-118-164">164</a> <a href="#psalms-118-165">165</a> <a href="#psalms-118-166">166</a> <a href="#psalms-118-167">167</a> <a href="#psalms-118-168">168</a> <a href="#psalms-118-169">169</a> <a href="#psalms-118-170">170</a> <a href="#psalms-118-171">171</a> <a href="#psalms-118-172">172</a> <a href="#psalms-118-173">173</a> <a href="#psalms-118-174">174</a> <a href="#psalms-118-175">175</a> <a href="#psalms-118-176">176</a></p>
<p id="psalms-118-1"><span class="verse-num">118:1</span> <span class="verse-body">alleluia aleph beati inmaculati in via qui ambulant in lege Domini</span></p>
<p id="psalms-118-2"><span class="verse-num">118:2</span> <span class="verse-body">beati qui scrutantur testimonia eius in toto corde exquirent eum</span></p>
<p id="psalms-118-3"><span class="verse-num">118:3</span> <span class="verse-body">non enim qui operantur iniquitatem in viis eius ambulaverunt</span></p>
<p id="psalms-118-4"><span class="verse-num">118:4</span> <span class="verse-body">tu mandasti mandata tua custodire nimis</span></p>
<p id="psalms-118-5"><span class="verse-num">118:5</span> <span class="verse-body">utinam dirigantur viae meae ad custodiendas iustificationes tuas</span></p>
<p id="psalms-118-6"><span class="verse-num">118:6</span> <span class="verse-body">tunc non confundar cum perspexero in omnibus mandatis tuis</span></p>
<p id="psalms-118-7"><span class="verse-num">118:7</span> <span class="verse-body">confitebor tibi in directione cordis in eo quod didici iudicia iustitiae tuae</span></p>
<p id="psalms-118-8"><span class="verse-num">118:8</span> <span class="verse-body">iustificationes tuas custodiam non me derelinquas usquequaque</span></p>
<p id="psalms-118-9"><span class="verse-num">118:9</span> <span class="verse-body">beth in quo corriget adulescentior viam suam in custodiendo sermones tuos</span></p>
<p id="psalms-118-10"><span class="verse-num">118:10</span> <span class="verse-body">in toto corde meo exquisivi te non repellas me a mandatis tuis</span></p>
<p id="psalms-118-11"><span class="verse-num">118:11</span> <span class="verse-body">in corde meo abscondi eloquia tua ut non peccem tibi</span></p>
<p id="psalms-118-12"><span class="verse-num">118:12</span> <span class="verse-body">benedictus es Domine doce me iustificationes tuas</span></p>
<p id="psalms-118-13"><span class="verse-num">118:13</span> <span class="verse-body">in labiis meis pronuntiavi omnia iudicia oris tui</span></p>
<p id="psalms-118-14"><span class="verse-num">118:14</span> <span class="verse-body">in via testimoniorum tuorum delectatus sum sicut in omnibus divitiis</span></p>
<p id="psalms-118-15"><span class="verse-num">118:15</span> <span class="verse-body">in mandatis tuis exercebor et considerabo vias tuas</span></p>
<p id="psalms-118-16"><span class="verse-num">118:16</span> <span class="verse-body">in iustificationibus tuis meditabor non obliviscar sermones tuos</span></p>
<p id="psalms-118-17"><span class="verse-num">118:17</span> <span class="verse-body">gimel retribue servo tuo vivifica me et custodiam sermones tuos</span></p>
<p id="psalms-118-18"><span class="verse-num">118:18</span> <span class="verse-body">revela oculos meos et considerabo mirabilia de lege tua</span></p>
<p id="psalms-118-19"><span class="verse-num">118:19</span> <span class="verse-body">incola ego sum in terra non abscondas a me mandata tua</span></p>
<p id="psalms-118-20"><span class="verse-num">118:20</span> <span class="verse-body">concupivit anima mea desiderare iustificationes tuas in omni tempore</span></p>
<p id="psalms-118-21"><span class="verse-num">118:21</span> <span class="verse-body">increpasti superbos maledicti qui declinant a mandatis tuis</span></p>
<p id="psalms-118-22"><span class="verse-num">118:22</span> <span class="verse-body">aufer a me obprobrium et contemptum quia testimonia tua exquisivi</span></p>
<p id="psalms-118-23"><span class="verse-num">118:23</span> <span class="verse-body">etenim sederunt principes et adversum me loquebantur servus autem tuus exercebatur in iustificationibus tuis</span></p>
<p id="psalms-118-24"><span class="verse-num">118:24</span> <span class="verse-body">nam et testimonia tua meditatio mea et consilium meum iustificationes tuae</span></p>
<p id="psalms-118-25"><span class="verse-num">118:25</span> <span class="verse-body">deleth adhesit pavimento anima mea vivifica me secundum verbum tuum</span></p>
<p id="psalms-118-26"><span class="verse-num">118:26</span> <span class="verse-body">vias meas enuntiavi et exaudisti me doce me iustificationes tuas</span></p>
<p id="psalms-118-27"><span class="verse-num">118:27</span> <span class="verse-body">viam iustificationum tuarum instrue me et exercebor in mirabilibus tuis</span></p>
<p id="psalms-118-28"><span class="verse-num">118:28</span> <span class="verse-body">dormitavit anima mea prae taedio confirma me in verbis tuis</span></p>
<p id="psalms-118-29"><span class="verse-num">118:29</span> <span class="verse-body">viam iniquitatis amove a me et lege tua miserere mei</span></p>
<p id="psalms-118-30"><span class="verse-num">118:30</span> <span class="verse-body">viam veritatis elegi iudicia tua non sum oblitus</span></p>
<p id="psalms-118-31"><span class="verse-num">118:31</span> <span class="verse-body">adhesi testimoniis tuis Domine noli me confundere</span></p>
<p id="psalms-118-32"><span class="verse-num">118:32</span> <span class="verse-body">viam mandatorum tuorum cucurri cum dilatasti cor meum</span></p>
<p id="psalms-118-33"><span class="verse-num">118:33</span> <span class="verse-body">he legem pone mihi Domine viam iustificationum tuarum et exquiram eam semper</span></p>
<p id="psalms-118-34"><span class="verse-num">118:34</span> <span class="verse-body">da mihi intellectum et scrutabor legem tuam et custodiam illam in toto corde meo</span></p>
<p id="psalms-118-35"><span class="verse-num">118:35</span> <span class="verse-body">deduc me in semita mandatorum tuorum quia ipsam volui</span></p>
<p id="psalms-118-36"><span class="verse-num">118:36</span> <span class="verse-body">inclina cor meum in testimonia tua et non in avaritiam</span></p>
<p id="psalms-118-37"><span class="verse-num">118:37</span> <span class="verse-body">averte oculos meos ne videant vanitatem in via tua vivifica me</span></p>
<p id="psalms-118-38"><span class="verse-num">118:38</span> <span class="verse-body">statue servo tuo eloquium tuum in timore tuo</span></p>
<p id="psalms-118-39"><span class="verse-num">118:39</span> <span class="verse-body">amputa obprobrium meum quod suspicatus sum quia iudicia tua iucunda</span></p>
<p id="psalms-118-40"><span class="verse-num">118:40</span> <span class="verse-body">ecce concupivi mandata tua in aequitate tua vivifica me</span></p>
<p id="psalms-118-41"><span class="verse-num">118:41</span> <span class="verse-body">vav et veniat super me misericordia tua Domine salutare tuum secundum eloquium tuum</span></p>
<p id="psalms-118-42"><span class="verse-num">118:42</span> <span class="verse-body">et respondebo exprobrantibus mihi verbum quia speravi in sermonibus tuis</span></p>
<p id="psalms-118-43"><span class="verse-num">118:43</span> <span class="verse-body">et ne auferas de ore meo verbum veritatis usquequaque quia in iudiciis tuis supersperavi</span></p>
<p id="psalms-118-44"><span class="verse-num">118:44</span> <span class="verse-body">et custodiam legem tuam semper in saeculum et in saeculum saeculi</span></p>
<p id="psalms-118-45"><span class="verse-num">118:45</span> <span class="verse-body">et ambulabam in latitudine quia mandata tua exquisivi</span></p>
<p id="psalms-118-46"><span class="verse-num">118:46</span> <span class="verse-body">et loquebar in testimoniis tuis in conspectu regum et non confundebar</span></p>
<p id="psalms-118-47"><span class="verse-num">118:47</span> <span class="verse-body">et meditabar in mandatis tuis quae dilexi</span></p>
<p id="psalms-118-48"><span class="verse-num">118:48</span> <span class="verse-body">et levavi manus meas ad mandata quae dilexi et exercebar in iustificationibus tuis</span></p>
<p id="psalms-118-49"><span class="verse-num">118:49</span> <span class="verse-body">zai memor esto verbi tui servo tuo in quo mihi spem dedisti</span></p>
<p id="psalms-118-50"><span class="verse-num">118:50</span> <span class="verse-body">haec me consolata est in humilitate mea quia eloquium tuum vivificavit me</span></p>
<p id="psalms-118-51"><span class="verse-num">118:51</span> <span class="verse-body">superbi inique agebant usquequaque a lege autem tua non declinavi</span></p>
<p id="psalms-118-52"><span class="verse-num">118:52</span> <span class="verse-body">memor fui iudiciorum tuorum a saeculo Domine et consolatus sum</span></p>
<p id="psalms-118-53"><span class="verse-num">118:53</span> <span class="verse-body">defectio tenuit me prae peccatoribus derelinquentibus legem tuam</span></p>
<p id="psalms-118-54"><span class="verse-num">118:54</span> <span class="verse-body">cantabiles mihi erant iustificationes tuae in loco peregrinationis meae</span></p>
<p id="psalms-118-55"><span class="verse-num">118:55</span> <span class="verse-body">memor fui in nocte nominis tui Domine et custodivi legem tuam</span></p>
<p id="psalms-118-56"><span class="verse-num">118:56</span> <span class="verse-body">haec facta est mihi quia iustificationes tuas exquisivi</span></p>
<p id="psalms-118-57"><span class="verse-num">118:57</span> <span class="verse-body">heth portio mea Dominus dixi custodire legem tuam</span></p>
<p id="psalms-118-58"><span class="verse-num">118:58</span> <span class="verse-body">deprecatus sum faciem tuam in toto corde meo miserere mei secundum eloquium tuum</span></p>
<p id="psalms-118-59"><span class="verse-num">118:59</span> <span class="verse-body">cogitavi vias meas et avertisti pedes meos in testimonia tua</span></p>
<p id="psalms-118-60"><span class="verse-num">118:60</span> <span class="verse-body">paratus sum et non sum turbatus ut custodiam mandata tua</span></p>
<p id="psalms-118-61"><span class="verse-num">118:61</span> <span class="verse-body">funes peccatorum circumplexi sunt me et legem tuam non sum oblitus</span></p>
<p id="psalms-118-62"><span class="verse-num">118:62</span> <span class="verse-body">media nocte surgebam ad confitendum tibi super iudicia iustificationis tuae</span></p>
<p id="psalms-118-63"><span class="verse-num">118:63</span> <span class="verse-body">particeps ego sum omnium timentium te et custodientium mandata tua</span></p>
<p id="psalms-118-64"><span class="verse-num">118:64</span> <span class="verse-body">misericordia Domini plena est terra iustificationes tuas doce me</span></p>
<p id="psalms-118-65"><span class="verse-num">118:65</span> <span class="verse-body">teth bonitatem fecisti cum servo tuo Domine secundum verbum tuum</span></p>
<p id="psalms-118-66"><span class="verse-num">118:66</span> <span class="verse-body">bonitatem et disciplinam et scientiam doce me quia mandatis tuis credidi</span></p>
<p id="psalms-118-67"><span class="verse-num">118:67</span> <span class="verse-body">priusquam humiliarer ego deliqui propterea eloquium tuum custodivi</span></p>
<p id="psalms-118-68"><span class="verse-num">118:68</span> <span class="verse-body">bonus es tu et in bonitate tua doce me iustificationes tuas</span></p>
<p id="psalms-118-69"><span class="verse-num">118:69</span> <span class="verse-body">multiplicata est super me iniquitas superborum ego autem in toto corde scrutabor mandata tua</span></p>
<p id="psalms-118-70"><span class="verse-num">118:70</span> <span class="verse-body">coagulatum est sicut lac cor eorum ego vero legem tuam meditatus sum</span></p>
<p id="psalms-118-71"><span class="verse-num">118:71</span> <span class="verse-body">bonum mihi quia humiliasti me ut discam iustificationes tuas</span></p>
<p id="psalms-118-72"><span class="verse-num">118:72</span> <span class="verse-body">bonum mihi lex oris tui super milia auri et argenti</span></p>
<p id="psalms-118-73"><span class="verse-num">118:73</span> <span class="verse-body">ioth manus tuae fecerunt me et plasmaverunt me da mihi intellectum et discam mandata tua</span></p>
<p id="psalms-118-74"><span class="verse-num">118:74</span> <span class="verse-body">qui timent te videbunt me et laetabuntur quia in verba tua supersperavi</span></p>
<p id="psalms-118-75"><span class="verse-num">118:75</span> <span class="verse-body">cognovi Domine quia aequitas iudicia tua et veritate humiliasti me</span></p>
<p id="psalms-118-76"><span class="verse-num">118:76</span> <span class="verse-body">fiat misericordia tua ut consoletur me secundum eloquium tuum servo tuo</span></p>
<p id="psalms-118-77"><span class="verse-num">118:77</span> <span class="verse-body">veniant mihi miserationes tuae et vivam quia lex tua meditatio mea est</span></p>
<p id="psalms-118-78"><span class="verse-num">118:78</span> <span class="verse-body">confundantur superbi quia iniuste iniquitatem fecerunt in me ego autem exercebor in mandatis tuis</span></p>
<p id="psalms-118-79"><span class="verse-num">118:79</span> <span class="verse-body">convertantur mihi timentes te et qui noverunt testimonia tua</span></p>
<p id="psalms-118-80"><span class="verse-num">118:80</span> <span class="verse-body">fiat cor meum inmaculatum in iustificationibus tuis ut non confundar</span></p>
<p id="psalms-118-81"><span class="verse-num">118:81</span> <span class="verse-body">caf defecit in salutare tuum anima mea in verbum tuum supersperavi</span></p>
<p id="psalms-118-82"><span class="verse-num">118:82</span> <span class="verse-body">defecerunt oculi mei in eloquium tuum dicentes quando consolaberis me</span></p>
<p id="psalms-118-83"><span class="verse-num">118:83</span> <span class="verse-body">quia factus sum sicut uter in pruina iustificationes tuas non sum oblitus</span></p>
<p id="psalms-118-84"><span class="verse-num">118:84</span> <span class="verse-body">quot sunt dies servo tuo quando facies de persequentibus me iudicium</span></p>
<p id="psalms-118-85"><span class="verse-num">118:85</span> <span class="verse-body">narraverunt mihi iniqui fabulationes sed non ut lex tua</span></p>
<p id="psalms-118-86"><span class="verse-num">118:86</span> <span class="verse-body">omnia mandata tua veritas inique persecuti sunt me adiuva me</span></p>
<p id="psalms-118-87"><span class="verse-num">118:87</span> <span class="verse-body">paulo minus consummaverunt me in terra ego autem non dereliqui mandata tua</span></p>
<p id="psalms-118-88"><span class="verse-num">118:88</span> <span class="verse-body">secundum misericordiam tuam vivifica me et custodiam testimonia oris tui</span></p>
<p id="psalms-118-89"><span class="verse-num">118:89</span> <span class="verse-body">lamed in aeternum Domine verbum tuum permanet in caelo</span></p>
<p id="psalms-118-90"><span class="verse-num">118:90</span> <span class="verse-body">in generationem et generationem veritas tua fundasti terram et permanet</span></p>
<p id="psalms-118-91"><span class="verse-num">118:91</span> <span class="verse-body">ordinatione tua perseverat dies quoniam omnia serviunt tibi</span></p>
<p id="psalms-118-92"><span class="verse-num">118:92</span> <span class="verse-body">nisi quod lex tua meditatio mea est tunc forte perissem in humilitate mea</span></p>
<p id="psalms-118-93"><span class="verse-num">118:93</span> <span class="verse-body">in aeternum non obliviscar iustificationes tuas quia in ipsis vivificasti me</span></p>
<p id="psalms-118-94"><span class="verse-num">118:94</span> <span class="verse-body">tuus sum ego salvum me fac quoniam iustificationes tuas exquisivi</span></p>
<p id="psalms-118-95"><span class="verse-num">118:95</span> <span class="verse-body">me expectaverunt peccatores ut perderent me testimonia tua intellexi</span></p>
<p id="psalms-118-96"><span class="verse-num">118:96</span> <span class="verse-body">omni consummationi vidi finem latum mandatum tuum nimis</span></p>
<p id="psalms-118-97"><span class="verse-num">118:97</span> <span class="verse-body">mem quomodo dilexi legem tuam tota die meditatio mea est</span></p>
<p id="psalms-118-98"><span class="verse-num">118:98</span> <span class="verse-body">super inimicos meos prudentem me fecisti mandato tuo quia in aeternum mihi est</span></p>
<p id="psalms-118-99"><span class="verse-num">118:99</span> <span class="verse-body">super omnes docentes me intellexi quia testimonia tua meditatio mea est</span></p>
<p id="psalms-118-100"><span class="verse-num">118:100</span> <span class="verse-body">super senes intellexi quia mandata tua quaesivi</span></p>
<p id="psalms-118-101"><span class="verse-num">118:101</span> <span class="verse-body">ab omni via mala prohibui pedes meos ut custodiam verba tua</span></p>
<p id="psalms-118-102"><span class="verse-num">118:102</span> <span class="verse-body">a iudiciis tuis non declinavi quia tu legem posuisti mihi</span></p>
<p id="psalms-118-103"><span class="verse-num">118:103</span> <span class="verse-body">quam dulcia faucibus meis eloquia tua super mel ori meo</span></p>
<p id="psalms-118-104"><span class="verse-num">118:104</span> <span class="verse-body">a mandatis tuis intellexi propterea odivi omnem viam iniquitatis</span></p>
<p id="psalms-118-105"><span class="verse-num">118:105</span> <span class="verse-body">nun lucerna pedibus meis verbum tuum et lumen semitis meis</span></p>
<p id="psalms-118-106"><span class="verse-num">118:106</span> <span class="verse-body">iuravi et statui custodire iudicia iustitiae tuae</span></p>
<p id="psalms-118-107"><span class="verse-num">118:107</span> <span class="verse-body">humiliatus sum usquequaque Domine vivifica me secundum verbum tuum</span></p>
<p id="psalms-118-108"><span class="verse-num">118:108</span> <span class="verse-body">voluntaria oris mei beneplacita fac Domine et iudicia tua doce me</span></p>
<p id="psalms-118-109"><span class="verse-num">118:109</span> <span class="verse-body">anima mea in manibus meis semper et legem tuam non sum oblitus</span></p>
<p id="psalms-118-110"><span class="verse-num">118:110</span> <span class="verse-body">posuerunt peccatores laqueum mihi et de mandatis tuis non erravi</span></p>
<p id="psalms-118-111"><span class="verse-num">118:111</span> <span class="verse-body">hereditate adquisivi testimonia tua in aeternum quia exultatio cordis mei sunt</span></p>
<p id="psalms-118-112"><span class="verse-num">118:112</span> <span class="verse-body">inclinavi cor meum ad faciendas iustificationes tuas in aeternum propter retributionem</span></p>
<p id="psalms-118-113"><span class="verse-num">118:113</span> <span class="verse-body">samech iniquos odio habui et legem tuam dilexi</span></p>
<p id="psalms-118-114"><span class="verse-num">118:114</span> <span class="verse-body">adiutor meus et susceptor meus es tu in verbum tuum supersperavi</span></p>
<p id="psalms-118-115"><span class="verse-num">118:115</span> <span class="verse-body">declinate a me maligni et scrutabor mandata Dei mei</span></p>
<p id="psalms-118-116"><span class="verse-num">118:116</span> <span class="verse-body">suscipe me secundum eloquium tuum et vivam et non confundas me ab expectatione mea</span></p>
<p id="psalms-118-117"><span class="verse-num">118:117</span> <span class="verse-body">adiuva me et salvus ero et meditabor in iustificationibus tuis semper</span></p>
<p id="psalms-118-118"><span class="verse-num">118:118</span> <span class="verse-body">sprevisti omnes discedentes a iustitiis tuis quia iniusta cogitatio eorum</span></p>
<p id="psalms-118-119"><span class="verse-num">118:119</span> <span class="verse-body">praevaricantes reputavi omnes peccatores terrae ideo dilexi testimonia tua</span></p>
<p id="psalms-118-120"><span class="verse-num">118:120</span> <span class="verse-body">confige timore tuo carnes meas a iudiciis %enim; tuis timui</span></p>
<p id="psalms-118-121"><span class="verse-num">118:121</span> <span class="verse-body">ain feci iudicium et iustitiam non tradas me calumniantibus me</span></p>
<p id="psalms-118-122"><span class="verse-num">118:122</span> <span class="verse-body">suscipe servum tuum in bonum non calumnientur me superbi</span></p>
<p id="psalms-118-123"><span class="verse-num">118:123</span> <span class="verse-body">oculi mei defecerunt in salutare tuum et in eloquium iustitiae tuae</span></p>
<p id="psalms-118-124"><span class="verse-num">118:124</span> <span class="verse-body">fac cum servo tuo secundum misericordiam tuam et iustificationes tuas doce me</span></p>
<p id="psalms-118-125"><span class="verse-num">118:125</span> <span class="verse-body">servus tuus sum ego da mihi intellectum et sciam testimonia tua</span></p>
<p id="psalms-118-126"><span class="verse-num">118:126</span> <span class="verse-body">tempus faciendi Domino dissipaverunt legem tuam</span></p>
<p id="psalms-118-127"><span class="verse-num">118:127</span> <span class="verse-body">ideo dilexi mandata tua super aurum et topazion</span></p>
<p id="psalms-118-128"><span class="verse-num">118:128</span> <span class="verse-body">propterea ad omnia mandata tua dirigebar omnem viam iniquam odio habui</span></p>
<p id="psalms-118-129"><span class="verse-num">118:129</span> <span class="verse-body">fe mirabilia testimonia tua ideo scrutata est ea anima mea</span></p>
<p id="psalms-118-130"><span class="verse-num">118:130</span> <span class="verse-body">declaratio sermonum tuorum inluminat et intellectum dat parvulis</span></p>
<p id="psalms-118-131"><span class="verse-num">118:131</span> <span class="verse-body">os meum aperui et adtraxi spiritum quia mandata tua desiderabam</span></p>
<p id="psalms-118-132"><span class="verse-num">118:132</span> <span class="verse-body">aspice in me et miserere mei secundum iudicium diligentium nomen tuum</span></p>
<p id="psalms-118-133"><span class="verse-num">118:133</span> <span class="verse-body">gressus meos dirige secundum eloquium tuum et non dominetur mei omnis iniustitia</span></p>
<p id="psalms-118-134"><span class="verse-num">118:134</span> <span class="verse-body">redime me a calumniis hominum et custodiam mandata tua</span></p>
<p id="psalms-118-135"><span class="verse-num">118:135</span> <span class="verse-body">faciem tuam inlumina super servum tuum et doce me iustificationes tuas</span></p>
<p id="psalms-118-136"><span class="verse-num">118:136</span> <span class="verse-body">exitus aquarum deduxerunt oculi mei quia non custodierunt legem tuam</span></p>
<p id="psalms-118-137"><span class="verse-num">118:137</span> <span class="verse-body">sade iustus es Domine et rectum iudicium tuum</span></p>
<p id="psalms-118-138"><span class="verse-num">118:138</span> <span class="verse-body">mandasti iustitiam testimonia tua et veritatem tuam nimis</span></p>
<p id="psalms-118-139"><span class="verse-num">118:139</span> <span class="verse-body">tabescere me fecit zelus meus quia obliti sunt verba tua inimici mei</span></p>
<p id="psalms-118-140"><span class="verse-num">118:140</span> <span class="verse-body">ignitum eloquium tuum vehementer et servus tuus dilexit illud</span></p>
<p id="psalms-118-141"><span class="verse-num">118:141</span> <span class="verse-body">adulescentulus sum ego et contemptus iustificationes tuas non sum oblitus</span></p>
<p id="psalms-118-142"><span class="verse-num">118:142</span> <span class="verse-body">iustitia tua iustitia in aeternum et lex tua veritas</span></p>
<p id="psalms-118-143"><span class="verse-num">118:143</span> <span class="verse-body">tribulatio et angustia invenerunt me mandata tua meditatio mea</span></p>
<p id="psalms-118-144"><span class="verse-num">118:144</span> <span class="verse-body">aequitas testimonia tua in aeternum intellectum da mihi et vivam</span></p>
<p id="psalms-118-145"><span class="verse-num">118:145</span> <span class="verse-body">cof clamavi in toto corde exaudi me Domine iustificationes tuas requiram</span></p>
<p id="psalms-118-146"><span class="verse-num">118:146</span> <span class="verse-body">clamavi te salvum me fac et custodiam mandata tua</span></p>
<p id="psalms-118-147"><span class="verse-num">118:147</span> <span class="verse-body">praeveni in maturitate et clamavi in verba tua supersperavi</span></p>
<p id="psalms-118-148"><span class="verse-num">118:148</span> <span class="verse-body">praevenerunt oculi mei ad diluculum ut meditarer eloquia tua</span></p>
<p id="psalms-118-149"><span class="verse-num">118:149</span> <span class="verse-body">vocem meam audi secundum misericordiam tuam Domine secundum iudicium tuum vivifica me</span></p>
<p id="psalms-118-150"><span class="verse-num">118:150</span> <span class="verse-body">adpropinquaverunt persequentes me iniquitate a lege autem tua longe facti sunt</span></p>
<p id="psalms-118-151"><span class="verse-num">118:151</span> <span class="verse-body">prope es tu Domine et omnes viae tuae veritas</span></p>
<p id="psalms-118-152"><span class="verse-num">118:152</span> <span class="verse-body">initio cognovi de testimoniis tuis quia in aeternum fundasti ea</span></p>
<p id="psalms-118-153"><span class="verse-num">118:153</span> <span class="verse-body">res vide humilitatem meam et eripe me quia legem tuam non sum oblitus</span></p>
<p id="psalms-118-154"><span class="verse-num">118:154</span> <span class="verse-body">iudica iudicium meum et redime me propter eloquium tuum vivifica me</span></p>
<p id="psalms-118-155"><span class="verse-num">118:155</span> <span class="verse-body">longe a peccatoribus salus quia iustificationes tuas non exquisierunt</span></p>
<p id="psalms-118-156"><span class="verse-num">118:156</span> <span class="verse-body">misericordiae tuae multae Domine secundum iudicia tua vivifica me</span></p>
<p id="psalms-118-157"><span class="verse-num">118:157</span> <span class="verse-body">multi qui persequuntur me et tribulant me a testimoniis tuis non declinavi</span></p>
<p id="psalms-118-158"><span class="verse-num">118:158</span> <span class="verse-body">vidi praevaricantes et tabescebam quia eloquia tua non custodierunt</span></p>
<p id="psalms-118-159"><span class="verse-num">118:159</span> <span class="verse-body">vide quoniam mandata tua dilexi Domine in misericordia tua vivifica me</span></p>
<p id="psalms-118-160"><span class="verse-num">118:160</span> <span class="verse-body">principium verborum tuorum veritas et in aeternum omnia iudicia iustitiae tuae</span></p>
<p id="psalms-118-161"><span class="verse-num">118:161</span> <span class="verse-body">sen principes persecuti sunt me gratis et a verbis tuis formidavit cor meum</span></p>
<p id="psalms-118-162"><span class="verse-num">118:162</span> <span class="verse-body">laetabor ego super eloquia tua sicut qui invenit spolia multa</span></p>
<p id="psalms-118-163"><span class="verse-num">118:163</span> <span class="verse-body">iniquitatem odio habui et abominatus sum legem autem tuam dilexi</span></p>
<p id="psalms-118-164"><span class="verse-num">118:164</span> <span class="verse-body">septies in die laudem dixi tibi super iudicia iustitiae tuae</span></p>
<p id="psalms-118-165"><span class="verse-num">118:165</span> <span class="verse-body">pax multa diligentibus legem tuam et non est illis scandalum</span></p>
<p id="psalms-118-166"><span class="verse-num">118:166</span> <span class="verse-body">expectabam salutare tuum Domine et mandata tua dilexi</span></p>
<p id="psalms-118-167"><span class="verse-num">118:167</span> <span class="verse-body">custodivit anima mea testimonia tua et dilexi ea vehementer</span></p>
<p id="psalms-118-168"><span class="verse-num">118:168</span> <span class="verse-body">servavi mandata tua et testimonia tua quia omnes viae meae in conspectu tuo</span></p>
<p id="psalms-118-169"><span class="verse-num">118:169</span> <span class="verse-body">thau adpropinquet deprecatio mea in conspectu tuo Domine iuxta eloquium tuum da mihi intellectum</span></p>
<p id="psalms-118-170"><span class="verse-num">118:170</span> <span class="verse-body">intret postulatio mea in conspectu tuo secundum eloquium tuum eripe me</span></p>
<p id="psalms-118-171"><span class="verse-num">118:171</span> <span class="verse-body">eructabunt labia mea hymnum cum docueris me iustificationes tuas</span></p>
<p id="psalms-118-172"><span class="verse-num">118:172</span> <span class="verse-body">pronuntiabit lingua mea eloquium tuum quia omnia mandata tua aequitas</span></p>
<p id="psalms-118-173"><span class="verse-num">118:173</span> <span class="verse-body">fiat manus tua ut salvet me quoniam mandata tua elegi</span></p>
<p id="psalms-118-174"><span class="verse-num">118:174</span> <span class="verse-body">concupivi salutare tuum Domine et lex tua meditatio mea</span></p>
<p id="psalms-118-175"><span class="verse-num">118:175</span> <span class="verse-body">vivet anima mea et laudabit te et iudicia tua adiuvabunt me</span></p>
<p id="psalms-118-176"><span class="verse-num">118:176</span> <span class="verse-body">erravi sicut ovis quae periit quaere servum tuum quia mandata tua non sum oblitus __________________________________________________________________</span></p>
<h2 id="psalms-ch-119">Chapter 119</h2>
<p class="verses"><a href="#psalms-119-1">1</a> <a href="#psalms-119-2">2</a> <a href="#psalms-119-3">3</a> <a href="#psalms-119-4">4</a> <a href="#psalms-119-5">5</a> <a href="#psalms-119-6">6</a> <a href="#psalms-119-7">7</a></p>
<p id="psalms-119-1"><span class="verse-num">119:1</span> <span class="verse-body">canticum graduum ad Dominum cum tribularer clamavi et exaudivit me</span></p>
<p id="psalms-119-2"><span class="verse-num">119:2</span> <span class="verse-body">Domine libera animam meam a labiis iniquis a lingua dolosa</span></p>
<p id="psalms-119-3"><span class="verse-num">119:3</span> <span class="verse-body">quid detur tibi et quid adponatur tibi ad linguam dolosam</span></p>
<p id="psalms-119-4"><span class="verse-num">119:4</span> <span class="verse-body">sagittae potentis acutae cum carbonibus desolatoriis</span></p>
<p id="psalms-119-5"><span class="verse-num">119:5</span> <span class="verse-body">heu mihi quia incolatus meus prolongatus est habitavi cum habitationibus Cedar</span></p>
<p id="psalms-119-6"><span class="verse-num">119:6</span> <span class="verse-body">multum incola fuit anima mea</span></p>
<p id="psalms-119-7"><span class="verse-num">119:7</span> <span class="verse-body">cum his qui oderant pacem eram pacificus cum loquebar illis inpugnabant me gratis __________________________________________________________________</span></p>
<h2 id="psalms-ch-120">Chapter 120</h2>
<p class="verses"><a href="#psalms-120-1">1</a> <a href="#psalms-120-2">2</a> <a href="#psalms-120-3">3</a> <a href="#psalms-120-4">4</a> <a href="#psalms-120-5">5</a> <a href="#psalms-120-6">6</a> <a href="#psalms-120-7">7</a> <a href="#psalms-120-8">8</a></p>
<p id="psalms-120-1"><span class="verse-num">120:1</span> <span class="verse-body">canticum graduum levavi oculos meos in montes unde veniet auxilium mihi</span></p>
<p id="psalms-120-2"><span class="verse-num">120:2</span> <span class="verse-body">auxilium meum a Domino qui fecit caelum et terram</span></p>
<p id="psalms-120-3"><span class="verse-num">120:3</span> <span class="verse-body">non det in commotionem pedem tuum neque dormitet qui custodit te</span></p>
<p id="psalms-120-4"><span class="verse-num">120:4</span> <span class="verse-body">ecce non dormitabit neque dormiet qui custodit Israhel</span></p>
<p id="psalms-120-5"><span class="verse-num">120:5</span> <span class="verse-body">Dominus custodit te Dominus protectio tua super manum dexteram tuam</span></p>
<p id="psalms-120-6"><span class="verse-num">120:6</span> <span class="verse-body">per diem sol non uret te neque luna per noctem</span></p>
<p id="psalms-120-7"><span class="verse-num">120:7</span> <span class="verse-body">Dominus custodit te ab omni malo custodiat animam tuam Dominus</span></p>
<p id="psalms-120-8"><span class="verse-num">120:8</span> <span class="verse-body">Dominus custodiat introitum tuum et exitum tuum ex hoc nunc et usque in saeculum __________________________________________________________________</span></p>
<h2 id="psalms-ch-121">Chapter 121</h2>
<p class="verses"><a href="#psalms-121-1">1</a> <a href="#psalms-121-2">2</a> <a href="#psalms-121-3">3</a> <a href="#psalms-121-4">4</a> <a href="#psalms-121-5">5</a> <a href="#psalms-121-6">6</a> <a href="#psalms-121-7">7</a> <a href="#psalms-121-8">8</a> <a href="#psalms-121-9">9</a></p>
<p id="psalms-121-1"><span class="verse-num">121:1</span> <span class="verse-body">canticum graduum huic David laetatus sum in his quae dicta sunt mihi in domum Domini ibimus</span></p>
<p id="psalms-121-2"><span class="verse-num">121:2</span> <span class="verse-body">stantes erant pedes nostri in atriis tuis Hierusalem</span></p>
<p id="psalms-121-3"><span class="verse-num">121:3</span> <span class="verse-body">Hierusalem quae aedificatur ut civitas cuius participatio eius in id ipsum</span></p>
<p id="psalms-121-4"><span class="verse-num">121:4</span> <span class="verse-body">illic enim ascenderunt tribus tribus Domini testimonium Israhel ad confitendum nomini Domini</span></p>
<p id="psalms-121-5"><span class="verse-num">121:5</span> <span class="verse-body">quia illic sederunt sedes in iudicium sedes super domum David</span></p>
<p id="psalms-121-6"><span class="verse-num">121:6</span> <span class="verse-body">rogate quae ad pacem sunt Hierusalem et abundantia diligentibus te</span></p>
<p id="psalms-121-7"><span class="verse-num">121:7</span> <span class="verse-body">fiat pax in virtute tua et abundantia in turribus tuis</span></p>
<p id="psalms-121-8"><span class="verse-num">121:8</span> <span class="verse-body">propter fratres meos et proximos meos loquebar pacem de te</span></p>
<p id="psalms-121-9"><span class="verse-num">121:9</span> <span class="verse-body">propter domum Domini Dei nostri quaesivi bona tibi __________________________________________________________________</span></p>
<h2 id="psalms-ch-122">Chapter 122</h2>
<p class="verses"><a href="#psalms-122-1">1</a> <a href="#psalms-122-2">2</a> <a href="#psalms-122-3">3</a> <a href="#psalms-122-4">4</a></p>
<p id="psalms-122-1"><span class="verse-num">122:1</span> <span class="verse-body">canticum graduum ad te levavi oculos meos qui habitas in caelo</span></p>
<p id="psalms-122-2"><span class="verse-num">122:2</span> <span class="verse-body">ecce sicut oculi servorum in manibus dominorum suorum sicut oculi ancillae in manibus dominae eius ita oculi nostri ad Dominum Deum nostrum donec misereatur nostri</span></p>
<p id="psalms-122-3"><span class="verse-num">122:3</span> <span class="verse-body">miserere nostri Domine miserere nostri quia multum repleti sumus despectione</span></p>
<p id="psalms-122-4"><span class="verse-num">122:4</span> <span class="verse-body">quia multum repleta est anima nostra obprobrium abundantibus et despectio superbis __________________________________________________________________</span></p>
<h2 id="psalms-ch-123">Chapter 123</h2>
<p class="verses"><a href="#psalms-123-1">1</a> <a href="#psalms-123-2">2</a> <a href="#psalms-123-3">3</a> <a href="#psalms-123-4">4</a> <a href="#psalms-123-5">5</a> <a href="#psalms-123-6">6</a> <a href="#psalms-123-7">7</a> <a href="#psalms-123-8">8</a></p>
<p id="psalms-123-1"><span class="verse-num">123:1</span> <span class="verse-body">canticum graduum huic David nisi quia Dominus erat in nobis dicat nunc Israhel</span></p>
<p id="psalms-123-2"><span class="verse-num">123:2</span> <span class="verse-body">nisi quia Dominus erat in nobis cum exsurgerent in nos homines</span></p>
<p id="psalms-123-3"><span class="verse-num">123:3</span> <span class="verse-body">forte vivos degluttissent nos cum irasceretur furor eorum in nos</span></p>
<p id="psalms-123-4"><span class="verse-num">123:4</span> <span class="verse-body">forsitan aqua absorbuisset nos</span></p>
<p id="psalms-123-5"><span class="verse-num">123:5</span> <span class="verse-body">torrentem pertransivit anima nostra forsitan pertransisset anima nostra aquam intolerabilem</span></p>
<p id="psalms-123-6"><span class="verse-num">123:6</span> <span class="verse-body">benedictus Dominus qui non dedit nos in captionem dentibus eorum</span></p>
<p id="psalms-123-7"><span class="verse-num">123:7</span> <span class="verse-body">anima nostra sicut passer erepta est de laqueo venantium laqueus contritus est et nos liberati sumus</span></p>
<p id="psalms-123-8"><span class="verse-num">123:8</span> <span class="verse-body">adiutorium nostrum in nomine Domini qui fecit caelum et terram __________________________________________________________________</span></p>
<h2 id="psalms-ch-124">Chapter 124</h2>
<p class="verses"><a href="#psalms-124-1">1</a> <a href="#psalms-124-2">2</a> <a href="#psalms-124-3">3</a> <a href="#psalms-124-4">4</a> <a href="#psalms-124-5">5</a></p>
<p id="psalms-124-1"><span class="verse-num">124:1</span> <span class="verse-body">canticum graduum qui confidunt in Domino sicut mons Sion non commovebitur in aeternum qui habitat</span></p>
<p id="psalms-124-2"><span class="verse-num">124:2</span> <span class="verse-body">in Hierusalem montes in circuitu eius et Dominus in circuitu populi sui ex hoc nunc et usque in saeculum</span></p>
<p id="psalms-124-3"><span class="verse-num">124:3</span> <span class="verse-body">quia non relinquet virgam peccatorum super sortem iustorum ut non extendant iusti ad iniquitatem manus suas</span></p>
<p id="psalms-124-4"><span class="verse-num">124:4</span> <span class="verse-body">benefac Domine bonis et rectis corde</span></p>
<p id="psalms-124-5"><span class="verse-num">124:5</span> <span class="verse-body">declinantes autem in obligationes adducet Dominus cum operantibus iniquitatem pax super Israhel __________________________________________________________________</span></p>
<h2 id="psalms-ch-125">Chapter 125</h2>
<p class="verses"><a href="#psalms-125-1">1</a> <a href="#psalms-125-2">2</a> <a href="#psalms-125-3">3</a> <a href="#psalms-125-4">4</a> <a href="#psalms-125-5">5</a> <a href="#psalms-125-6">6</a></p>
<p id="psalms-125-1"><span class="verse-num">125:1</span> <span class="verse-body">canticum graduum in convertendo Dominum captivitatem Sion facti sumus sicut consolati</span></p>
<p id="psalms-125-2"><span class="verse-num">125:2</span> <span class="verse-body">tunc repletum est gaudio os nostrum et lingua nostra exultatione tunc dicent inter gentes magnificavit Dominus facere cum eis</span></p>
<p id="psalms-125-3"><span class="verse-num">125:3</span> <span class="verse-body">magnificavit Dominus facere nobiscum facti sumus laetantes</span></p>
<p id="psalms-125-4"><span class="verse-num">125:4</span> <span class="verse-body">converte Domine captivitatem nostram sicut torrens in austro</span></p>
<p id="psalms-125-5"><span class="verse-num">125:5</span> <span class="verse-body">qui seminant in lacrimis in exultatione metent</span></p>
<p id="psalms-125-6"><span class="verse-num">125:6</span> <span class="verse-body">euntes ibant et flebant portantes semina sua venientes autem venient in exultatione portantes manipulos suos __________________________________________________________________</span></p>
<h2 id="psalms-ch-126">Chapter 126</h2>
<p class="verses"><a href="#psalms-126-1">1</a> <a href="#psalms-126-2">2</a> <a href="#psalms-126-3">3</a> <a href="#psalms-126-4">4</a> <a href="#psalms-126-5">5</a></p>
<p id="psalms-126-1"><span class="verse-num">126:1</span> <span class="verse-body">canticum graduum Salomonis nisi Dominus aedificaverit domum in vanum laboraverunt qui aedificant eam nisi Dominus custodierit civitatem frustra vigilavit qui custodit</span></p>
<p id="psalms-126-2"><span class="verse-num">126:2</span> <span class="verse-body">vanum est vobis ante lucem surgere surgere postquam sederitis qui manducatis panem doloris cum dederit dilectis suis somnum</span></p>
<p id="psalms-126-3"><span class="verse-num">126:3</span> <span class="verse-body">ecce hereditas Domini filii mercis fructus ventris</span></p>
<p id="psalms-126-4"><span class="verse-num">126:4</span> <span class="verse-body">sicut sagittae in manu potentis ita filii excussorum</span></p>
<p id="psalms-126-5"><span class="verse-num">126:5</span> <span class="verse-body">beatus vir qui implebit desiderium suum ex ipsis non confundentur cum loquentur inimicis suis in porta __________________________________________________________________</span></p>
<h2 id="psalms-ch-127">Chapter 127</h2>
<p class="verses"><a href="#psalms-127-1">1</a> <a href="#psalms-127-2">2</a> <a href="#psalms-127-3">3</a> <a href="#psalms-127-4">4</a> <a href="#psalms-127-5">5</a> <a href="#psalms-127-6">6</a></p>
<p id="psalms-127-1"><span class="verse-num">127:1</span> <span class="verse-body">canticum graduum beati omnes qui timent Dominum qui ambulant in viis eius</span></p>
<p id="psalms-127-2"><span class="verse-num">127:2</span> <span class="verse-body">labores manuum tuarum *quia; manducabis beatus es et bene tibi erit</span></p>
<p id="psalms-127-3"><span class="verse-num">127:3</span> <span class="verse-body">uxor tua sicut vitis abundans in lateribus domus tuae filii tui sicut novella olivarum in circuitu mensae tuae</span></p>
<p id="psalms-127-4"><span class="verse-num">127:4</span> <span class="verse-body">ecce sic benedicetur homo qui timet Dominum</span></p>
<p id="psalms-127-5"><span class="verse-num">127:5</span> <span class="verse-body">benedicat te Dominus ex Sion et videas bona Hierusalem omnibus diebus vitae tuae</span></p>
<p id="psalms-127-6"><span class="verse-num">127:6</span> <span class="verse-body">et videas filios filiorum tuorum pax super Israhel __________________________________________________________________</span></p>
<h2 id="psalms-ch-128">Chapter 128</h2>
<p class="verses"><a href="#psalms-128-1">1</a> <a href="#psalms-128-2">2</a> <a href="#psalms-128-3">3</a> <a href="#psalms-128-4">4</a> <a href="#psalms-128-5">5</a> <a href="#psalms-128-6">6</a> <a href="#psalms-128-7">7</a> <a href="#psalms-128-8">8</a></p>
<p id="psalms-128-1"><span class="verse-num">128:1</span> <span class="verse-body">canticum graduum saepe expugnaverunt me a iuventute mea dicat nunc Israhel</span></p>
<p id="psalms-128-2"><span class="verse-num">128:2</span> <span class="verse-body">saepe expugnaverunt me a iuventute mea etenim non potuerunt mihi</span></p>
<p id="psalms-128-3"><span class="verse-num">128:3</span> <span class="verse-body">supra dorsum meum fabricabantur peccatores prolongaverunt iniquitatem suam</span></p>
<p id="psalms-128-4"><span class="verse-num">128:4</span> <span class="verse-body">Dominus iustus concidet cervices peccatorum</span></p>
<p id="psalms-128-5"><span class="verse-num">128:5</span> <span class="verse-body">confundantur et convertantur retrorsum omnes qui oderunt Sion</span></p>
<p id="psalms-128-6"><span class="verse-num">128:6</span> <span class="verse-body">fiant sicut faenum tectorum quod priusquam evellatur exaruit</span></p>
<p id="psalms-128-7"><span class="verse-num">128:7</span> <span class="verse-body">de quo non implevit manum suam qui metit et sinum suum qui manipulos colligit</span></p>
<p id="psalms-128-8"><span class="verse-num">128:8</span> <span class="verse-body">et non dixerunt qui praeteribant benedictio Domini super vos benediximus vobis in nomine Domini __________________________________________________________________</span></p>
<h2 id="psalms-ch-129">Chapter 129</h2>
<p class="verses"><a href="#psalms-129-1">1</a> <a href="#psalms-129-2">2</a> <a href="#psalms-129-3">3</a> <a href="#psalms-129-4">4</a> <a href="#psalms-129-5">5</a> <a href="#psalms-129-6">6</a> <a href="#psalms-129-7">7</a> <a href="#psalms-129-8">8</a></p>
<p id="psalms-129-1"><span class="verse-num">129:1</span> <span class="verse-body">canticum graduum de profundis clamavi ad te Domine</span></p>
<p id="psalms-129-2"><span class="verse-num">129:2</span> <span class="verse-body">Domine exaudi vocem meam fiant aures tuae intendentes in vocem deprecationis meae</span></p>
<p id="psalms-129-3"><span class="verse-num">129:3</span> <span class="verse-body">si iniquitates observabis Domine Domine quis sustinebit</span></p>
<p id="psalms-129-4"><span class="verse-num">129:4</span> <span class="verse-body">quia apud te propitiatio est propter legem tuam sustinui te Domine sustinuit anima mea in verbum eius</span></p>
<p id="psalms-129-5"><span class="verse-num">129:5</span> <span class="verse-body">speravit anima mea in Domino</span></p>
<p id="psalms-129-6"><span class="verse-num">129:6</span> <span class="verse-body">a custodia matutina usque ad noctem speret Israhel in Domino</span></p>
<p id="psalms-129-7"><span class="verse-num">129:7</span> <span class="verse-body">quia apud Dominum misericordia et copiosa apud eum redemptio</span></p>
<p id="psalms-129-8"><span class="verse-num">129:8</span> <span class="verse-body">et ipse redimet Israhel ex omnibus iniquitatibus eius __________________________________________________________________</span></p>
<h2 id="psalms-ch-130">Chapter 130</h2>
<p class="verses"><a href="#psalms-130-1">1</a> <a href="#psalms-130-2">2</a> <a href="#psalms-130-3">3</a></p>
<p id="psalms-130-1"><span class="verse-num">130:1</span> <span class="verse-body">canticum graduum David Domine non est exaltatum cor meum neque elati sunt oculi mei neque ambulavi in magnis neque in mirabilibus super me</span></p>
<p id="psalms-130-2"><span class="verse-num">130:2</span> <span class="verse-body">si non humiliter sentiebam sed exaltavi animam meam sicut ablactatum super matrem suam ita retributio in anima mea</span></p>
<p id="psalms-130-3"><span class="verse-num">130:3</span> <span class="verse-body">speret Israhel in Domino ex hoc nunc et usque in saeculum __________________________________________________________________</span></p>
<h2 id="psalms-ch-131">Chapter 131</h2>
<p class="verses"><a href="#psalms-131-1">1</a> <a href="#psalms-131-2">2</a> <a href="#psalms-131-3">3</a> <a href="#psalms-131-4">4</a> <a href="#psalms-131-5">5</a> <a href="#psalms-131-6">6</a> <a href="#psalms-131-7">7</a> <a href="#psalms-131-8">8</a> <a href="#psalms-131-9">9</a> <a href="#psalms-131-10">10</a> <a href="#psalms-131-11">11</a> <a href="#psalms-131-12">12</a> <a href="#psalms-131-13">13</a> <a href="#psalms-131-14">14</a> <a href="#psalms-131-15">15</a> <a href="#psalms-131-16">16</a> <a href="#psalms-131-17">17</a> <a href="#psalms-131-18">18</a></p>
<p id="psalms-131-1"><span class="verse-num">131:1</span> <span class="verse-body">canticum graduum memento Domine David et omnis mansuetudinis eius</span></p>
<p id="psalms-131-2"><span class="verse-num">131:2</span> <span class="verse-body">sicut iuravit Domino votum vovit Deo Iacob</span></p>
<p id="psalms-131-3"><span class="verse-num">131:3</span> <span class="verse-body">si introiero in tabernaculum domus meae si ascendero in lectum strati mei</span></p>
<p id="psalms-131-4"><span class="verse-num">131:4</span> <span class="verse-body">si dedero somnum oculis meis et palpebris meis dormitationem</span></p>
<p id="psalms-131-5"><span class="verse-num">131:5</span> <span class="verse-body">et requiem temporibus meis donec inveniam locum Domino tabernaculum Deo Iacob</span></p>
<p id="psalms-131-6"><span class="verse-num">131:6</span> <span class="verse-body">ecce audivimus eam in Efrata invenimus eam in campis silvae</span></p>
<p id="psalms-131-7"><span class="verse-num">131:7</span> <span class="verse-body">introibimus in tabernacula eius adorabimus in loco ubi steterunt pedes eius</span></p>
<p id="psalms-131-8"><span class="verse-num">131:8</span> <span class="verse-body">surge Domine in requiem tuam tu et arca sanctificationis tuae</span></p>
<p id="psalms-131-9"><span class="verse-num">131:9</span> <span class="verse-body">sacerdotes tui induentur iustitia et sancti tui exultabunt</span></p>
<p id="psalms-131-10"><span class="verse-num">131:10</span> <span class="verse-body">propter David servum tuum non avertas faciem christi tui</span></p>
<p id="psalms-131-11"><span class="verse-num">131:11</span> <span class="verse-body">iuravit Dominus David veritatem et non frustrabit eum de fructu ventris tui ponam super sedem tuam</span></p>
<p id="psalms-131-12"><span class="verse-num">131:12</span> <span class="verse-body">si custodierint filii tui testamentum meum et testimonia mea haec quae docebo eos et filii eorum usque in saeculum sedebunt super sedem tuam</span></p>
<p id="psalms-131-13"><span class="verse-num">131:13</span> <span class="verse-body">quoniam elegit Dominus Sion elegit eam in habitationem sibi</span></p>
<p id="psalms-131-14"><span class="verse-num">131:14</span> <span class="verse-body">haec requies mea in saeculum saeculi hic habitabo quoniam elegi eam</span></p>
<p id="psalms-131-15"><span class="verse-num">131:15</span> <span class="verse-body">viduam eius benedicens benedicam pauperes eius saturabo panibus</span></p>
<p id="psalms-131-16"><span class="verse-num">131:16</span> <span class="verse-body">sacerdotes eius induam salutari et sancti eius exultatione exultabunt</span></p>
<p id="psalms-131-17"><span class="verse-num">131:17</span> <span class="verse-body">illic producam cornu David paravi lucernam christo meo</span></p>
<p id="psalms-131-18"><span class="verse-num">131:18</span> <span class="verse-body">inimicos eius induam confusione super ipsum autem efflorebit sanctificatio mea __________________________________________________________________</span></p>
<h2 id="psalms-ch-132">Chapter 132</h2>
<p class="verses"><a href="#psalms-132-1">1</a> <a href="#psalms-132-2">2</a> <a href="#psalms-132-3">3</a></p>
<p id="psalms-132-1"><span class="verse-num">132:1</span> <span class="verse-body">canticum graduum David ecce quam bonum et quam iucundum habitare fratres in unum</span></p>
<p id="psalms-132-2"><span class="verse-num">132:2</span> <span class="verse-body">sicut unguentum in capite quod descendit in barbam barbam Aaron quod descendit in ora vestimenti eius</span></p>
<p id="psalms-132-3"><span class="verse-num">132:3</span> <span class="verse-body">sicut ros Hermon qui descendit in montes Sion quoniam illic mandavit Dominus benedictionem et vitam usque in saeculum __________________________________________________________________</span></p>
<h2 id="psalms-ch-133">Chapter 133</h2>
<p class="verses"><a href="#psalms-133-1">1</a> <a href="#psalms-133-2">2</a> <a href="#psalms-133-3">3</a></p>
<p id="psalms-133-1"><span class="verse-num">133:1</span> <span class="verse-body">canticum graduum ecce nunc benedicite Dominum omnes servi Domini qui statis in domo Domini %in atriis domus Dei nostri;</span></p>
<p id="psalms-133-2"><span class="verse-num">133:2</span> <span class="verse-body">in noctibus extollite manus vestras in sancta et benedicite Domino</span></p>
<p id="psalms-133-3"><span class="verse-num">133:3</span> <span class="verse-body">benedicat te Dominus ex Sion qui fecit caelum et terram __________________________________________________________________</span></p>
<h2 id="psalms-ch-134">Chapter 134</h2>
<p class="verses"><a href="#psalms-134-1">1</a> <a href="#psalms-134-2">2</a> <a href="#psalms-134-3">3</a> <a href="#psalms-134-4">4</a> <a href="#psalms-134-5">5</a> <a href="#psalms-134-6">6</a> <a href="#psalms-134-7">7</a> <a href="#psalms-134-8">8</a> <a href="#psalms-134-9">9</a> <a href="#psalms-134-10">10</a> <a href="#psalms-134-11">11</a> <a href="#psalms-134-12">12</a> <a href="#psalms-134-13">13</a> <a href="#psalms-134-14">14</a> <a href="#psalms-134-15">15</a> <a href="#psalms-134-16">16</a> <a href="#psalms-134-17">17</a> <a href="#psalms-134-18">18</a> <a href="#psalms-134-19">19</a> <a href="#psalms-134-20">20</a> <a href="#psalms-134-21">21</a></p>
<p id="psalms-134-1"><span class="verse-num">134:1</span> <span class="verse-body">alleluia laudate nomen Domini laudate servi Dominum</span></p>
<p id="psalms-134-2"><span class="verse-num">134:2</span> <span class="verse-body">qui statis in domo Domini in atriis domus Dei nostri</span></p>
<p id="psalms-134-3"><span class="verse-num">134:3</span> <span class="verse-body">laudate Dominum quia bonus Dominus psallite nomini eius quoniam suave</span></p>
<p id="psalms-134-4"><span class="verse-num">134:4</span> <span class="verse-body">quoniam Iacob elegit sibi Dominus Israhel in possessionem sibi</span></p>
<p id="psalms-134-5"><span class="verse-num">134:5</span> <span class="verse-body">quia ego cognovi quod magnus est Dominus et Deus noster prae omnibus diis</span></p>
<p id="psalms-134-6"><span class="verse-num">134:6</span> <span class="verse-body">omnia quae voluit Dominus fecit in caelo et in terra in mare et in omnibus abyssis</span></p>
<p id="psalms-134-7"><span class="verse-num">134:7</span> <span class="verse-body">educens nubes ab extremo terrae fulgora in pluviam fecit qui producit ventos de thesauris suis</span></p>
<p id="psalms-134-8"><span class="verse-num">134:8</span> <span class="verse-body">qui percussit primogenita Aegypti ab homine usque ad pecus</span></p>
<p id="psalms-134-9"><span class="verse-num">134:9</span> <span class="verse-body">emisit signa et prodigia in medio tui Aegypte in Pharaonem et in omnes servos eius</span></p>
<p id="psalms-134-10"><span class="verse-num">134:10</span> <span class="verse-body">qui percussit gentes multas et occidit reges fortes</span></p>
<p id="psalms-134-11"><span class="verse-num">134:11</span> <span class="verse-body">Seon regem Amorreorum et Og regem Basan et omnia regna Chanaan</span></p>
<p id="psalms-134-12"><span class="verse-num">134:12</span> <span class="verse-body">et dedit terram eorum hereditatem hereditatem Israhel populo suo</span></p>
<p id="psalms-134-13"><span class="verse-num">134:13</span> <span class="verse-body">Domine nomen tuum in aeternum Domine memoriale tuum in generationem et generationem</span></p>
<p id="psalms-134-14"><span class="verse-num">134:14</span> <span class="verse-body">quia iudicabit Dominus populum suum et in servis suis deprecabitur</span></p>
<p id="psalms-134-15"><span class="verse-num">134:15</span> <span class="verse-body">simulacra gentium argentum et aurum opera manuum hominum</span></p>
<p id="psalms-134-16"><span class="verse-num">134:16</span> <span class="verse-body">os habent et non loquentur oculos habent et non videbunt</span></p>
<p id="psalms-134-17"><span class="verse-num">134:17</span> <span class="verse-body">aures habent et non audient neque enim est spiritus in ore eorum</span></p>
<p id="psalms-134-18"><span class="verse-num">134:18</span> <span class="verse-body">similes illis fiant qui faciunt ea et omnes qui sperant in eis</span></p>
<p id="psalms-134-19"><span class="verse-num">134:19</span> <span class="verse-body">domus Israhel benedicite Domino domus Aaron benedicite Domino</span></p>
<p id="psalms-134-20"><span class="verse-num">134:20</span> <span class="verse-body">domus Levi benedicite Domino qui timetis Dominum benedicite Domino</span></p>
<p id="psalms-134-21"><span class="verse-num">134:21</span> <span class="verse-body">benedictus Dominus ex Sion qui habitat in Hierusalem __________________________________________________________________</span></p>
<h2 id="psalms-ch-135">Chapter 135</h2>
<p class="verses"><a href="#psalms-135-1">1</a> <a href="#psalms-135-2">2</a> <a href="#psalms-135-3">3</a> <a href="#psalms-135-4">4</a> <a href="#psalms-135-5">5</a> <a href="#psalms-135-6">6</a> <a href="#psalms-135-7">7</a> <a href="#psalms-135-8">8</a> <a href="#psalms-135-9">9</a> <a href="#psalms-135-10">10</a> <a href="#psalms-135-11">11</a> <a href="#psalms-135-12">12</a> <a href="#psalms-135-13">13</a> <a href="#psalms-135-14">14</a> <a href="#psalms-135-15">15</a> <a href="#psalms-135-16">16</a> <a href="#psalms-135-17">17</a> <a href="#psalms-135-18">18</a> <a href="#psalms-135-19">19</a> <a href="#psalms-135-20">20</a> <a href="#psalms-135-21">21</a> <a href="#psalms-135-22">22</a> <a href="#psalms-135-23">23</a> <a href="#psalms-135-24">24</a> <a href="#psalms-135-25">25</a> <a href="#psalms-135-26">26</a></p>
<p id="psalms-135-1"><span class="verse-num">135:1</span> <span class="verse-body">alleluia confitemini Domino quoniam bonus quoniam in aeternum misericordia eius</span></p>
<p id="psalms-135-2"><span class="verse-num">135:2</span> <span class="verse-body">confitemini Deo deorum quoniam in aeternum misericordia eius</span></p>
<p id="psalms-135-3"><span class="verse-num">135:3</span> <span class="verse-body">confitemini Domino dominorum quoniam in aeternum misericordia eius</span></p>
<p id="psalms-135-4"><span class="verse-num">135:4</span> <span class="verse-body">qui facit mirabilia magna solus quoniam in aeternum misericordia eius</span></p>
<p id="psalms-135-5"><span class="verse-num">135:5</span> <span class="verse-body">qui fecit caelos in intellectu quoniam in aeternum misericordia eius</span></p>
<p id="psalms-135-6"><span class="verse-num">135:6</span> <span class="verse-body">qui firmavit terram super aquas quoniam in aeternum misericordia eius</span></p>
<p id="psalms-135-7"><span class="verse-num">135:7</span> <span class="verse-body">qui fecit luminaria magna quoniam in aeternum misericordia eius</span></p>
<p id="psalms-135-8"><span class="verse-num">135:8</span> <span class="verse-body">solem in potestatem diei quoniam in aeternum misericordia eius</span></p>
<p id="psalms-135-9"><span class="verse-num">135:9</span> <span class="verse-body">lunam et stellas in potestatem noctis quoniam in aeternum misericordia eius</span></p>
<p id="psalms-135-10"><span class="verse-num">135:10</span> <span class="verse-body">qui percussit Aegyptum cum primogenitis eorum quoniam in aeternum misericordia eius</span></p>
<p id="psalms-135-11"><span class="verse-num">135:11</span> <span class="verse-body">qui eduxit Israhel de medio eorum quoniam in aeternum misericordia eius</span></p>
<p id="psalms-135-12"><span class="verse-num">135:12</span> <span class="verse-body">in manu potenti et brachio excelso quoniam in aeternum misericordia eius</span></p>
<p id="psalms-135-13"><span class="verse-num">135:13</span> <span class="verse-body">qui divisit Rubrum mare in divisiones quoniam in aeternum misericordia eius</span></p>
<p id="psalms-135-14"><span class="verse-num">135:14</span> <span class="verse-body">et duxit Israhel per medium eius quoniam in aeternum misericordia eius</span></p>
<p id="psalms-135-15"><span class="verse-num">135:15</span> <span class="verse-body">et excussit Pharaonem et virtutem eius in mari Rubro quoniam in aeternum misericordia eius</span></p>
<p id="psalms-135-16"><span class="verse-num">135:16</span> <span class="verse-body">qui transduxit populum suum in deserto quoniam in aeternum misericordia eius</span></p>
<p id="psalms-135-17"><span class="verse-num">135:17</span> <span class="verse-body">qui percussit reges magnos quoniam in aeternum misericordia eius</span></p>
<p id="psalms-135-18"><span class="verse-num">135:18</span> <span class="verse-body">et occidit reges fortes quoniam in aeternum misericordia eius</span></p>
<p id="psalms-135-19"><span class="verse-num">135:19</span> <span class="verse-body">Seon regem Amorreorum quoniam in aeternum misericordia eius</span></p>
<p id="psalms-135-20"><span class="verse-num">135:20</span> <span class="verse-body">et Og regem Basan quoniam in aeternum misericordia eius</span></p>
<p id="psalms-135-21"><span class="verse-num">135:21</span> <span class="verse-body">et dedit terram eorum hereditatem quoniam in aeternum misericordia eius</span></p>
<p id="psalms-135-22"><span class="verse-num">135:22</span> <span class="verse-body">hereditatem Israhel servo suo quoniam in aeternum misericordia eius</span></p>
<p id="psalms-135-23"><span class="verse-num">135:23</span> <span class="verse-body">quia in humilitate nostra memor fuit nostri quoniam in aeternum misericordia eius</span></p>
<p id="psalms-135-24"><span class="verse-num">135:24</span> <span class="verse-body">et redemit nos ab inimicis nostris quoniam in aeternum misericordia eius</span></p>
<p id="psalms-135-25"><span class="verse-num">135:25</span> <span class="verse-body">qui dat escam omni carni quoniam in aeternum misericordia eius</span></p>
<p id="psalms-135-26"><span class="verse-num">135:26</span> <span class="verse-body">confitemini Deo caeli quoniam in aeternum misericordia eius confitemini Domino dominorum quoniam in aeternum misericordia eius __________________________________________________________________</span></p>
<h2 id="psalms-ch-136">Chapter 136</h2>
<p class="verses"><a href="#psalms-136-1">1</a> <a href="#psalms-136-2">2</a> <a href="#psalms-136-3">3</a> <a href="#psalms-136-4">4</a> <a href="#psalms-136-5">5</a> <a href="#psalms-136-6">6</a> <a href="#psalms-136-7">7</a> <a href="#psalms-136-8">8</a> <a href="#psalms-136-9">9</a></p>
<p id="psalms-136-1"><span class="verse-num">136:1</span> <span class="verse-body">David Hieremiae super flumina Babylonis illic sedimus et flevimus cum recordaremur Sion</span></p>
<p id="psalms-136-2"><span class="verse-num">136:2</span> <span class="verse-body">in salicibus in medio eius suspendimus organa nostra</span></p>
<p id="psalms-136-3"><span class="verse-num">136:3</span> <span class="verse-body">quia illic interrogaverunt nos qui captivos duxerunt nos verba cantionum et qui abduxerunt nos hymnum cantate nobis de canticis Sion</span></p>
<p id="psalms-136-4"><span class="verse-num">136:4</span> <span class="verse-body">quomodo cantabimus canticum Domini in terra aliena</span></p>
<p id="psalms-136-5"><span class="verse-num">136:5</span> <span class="verse-body">si oblitus fuero tui Hierusalem oblivioni detur dextera mea</span></p>
<p id="psalms-136-6"><span class="verse-num">136:6</span> <span class="verse-body">adhereat lingua mea faucibus meis si non meminero tui si non praeposuero Hierusalem in principio laetitiae meae</span></p>
<p id="psalms-136-7"><span class="verse-num">136:7</span> <span class="verse-body">memor esto Domine filiorum Edom diem Hierusalem qui dicunt exinanite exinanite usque ad fundamentum in ea</span></p>
<p id="psalms-136-8"><span class="verse-num">136:8</span> <span class="verse-body">filia Babylonis misera beatus qui retribuet tibi retributionem tuam quam retribuisti nobis</span></p>
<p id="psalms-136-9"><span class="verse-num">136:9</span> <span class="verse-body">beatus qui tenebit et adlidet parvulos tuos ad petram __________________________________________________________________</span></p>
<h2 id="psalms-ch-137">Chapter 137</h2>
<p class="verses"><a href="#psalms-137-1">1</a> <a href="#psalms-137-2">2</a> <a href="#psalms-137-3">3</a> <a href="#psalms-137-4">4</a> <a href="#psalms-137-5">5</a> <a href="#psalms-137-6">6</a> <a href="#psalms-137-7">7</a> <a href="#psalms-137-8">8</a></p>
<p id="psalms-137-1"><span class="verse-num">137:1</span> <span class="verse-body">ipsi David confitebor tibi Domine in toto corde meo quoniam audisti verba oris mei in conspectu angelorum psallam tibi</span></p>
<p id="psalms-137-2"><span class="verse-num">137:2</span> <span class="verse-body">adorabo ad templum sanctum tuum et confitebor nomini tuo super misericordia tua et veritate tua quoniam magnificasti super omne nomen sanctum tuum</span></p>
<p id="psalms-137-3"><span class="verse-num">137:3</span> <span class="verse-body">in quacumque die invocavero te exaudi me multiplicabis me in anima mea virtute</span></p>
<p id="psalms-137-4"><span class="verse-num">137:4</span> <span class="verse-body">confiteantur tibi Domine omnes reges terrae quia audierunt omnia verba oris tui</span></p>
<p id="psalms-137-5"><span class="verse-num">137:5</span> <span class="verse-body">et cantent in viis Domini quoniam magna gloria Domini</span></p>
<p id="psalms-137-6"><span class="verse-num">137:6</span> <span class="verse-body">quoniam excelsus Dominus et humilia respicit et alta a longe cognoscit</span></p>
<p id="psalms-137-7"><span class="verse-num">137:7</span> <span class="verse-body">si ambulavero in medio tribulationis vivificabis me super iram inimicorum meorum extendisti manum tuam et salvum me fecit dextera tua</span></p>
<p id="psalms-137-8"><span class="verse-num">137:8</span> <span class="verse-body">Dominus retribuet propter me Domine misericordia tua in saeculum opera manuum tuarum ne dispicias __________________________________________________________________</span></p>
<h2 id="psalms-ch-138">Chapter 138</h2>
<p class="verses"><a href="#psalms-138-1">1</a> <a href="#psalms-138-2">2</a> <a href="#psalms-138-3">3</a> <a href="#psalms-138-4">4</a> <a href="#psalms-138-5">5</a> <a href="#psalms-138-6">6</a> <a href="#psalms-138-7">7</a> <a href="#psalms-138-8">8</a> <a href="#psalms-138-9">9</a> <a href="#psalms-138-10">10</a> <a href="#psalms-138-11">11</a> <a href="#psalms-138-12">12</a> <a href="#psalms-138-13">13</a> <a href="#psalms-138-14">14</a> <a href="#psalms-138-15">15</a> <a href="#psalms-138-16">16</a> <a href="#psalms-138-17">17</a> <a href="#psalms-138-18">18</a> <a href="#psalms-138-19">19</a> <a href="#psalms-138-20">20</a> <a href="#psalms-138-21">21</a> <a href="#psalms-138-22">22</a> <a href="#psalms-138-23">23</a> <a href="#psalms-138-24">24</a></p>
<p id="psalms-138-1"><span class="verse-num">138:1</span> <span class="verse-body">in finem David psalmus</span></p>
<p id="psalms-138-2"><span class="verse-num">138:2</span> <span class="verse-body">Domine probasti me et cognovisti me tu cognovisti sessionem meam et surrectionem meam</span></p>
<p id="psalms-138-3"><span class="verse-num">138:3</span> <span class="verse-body">intellexisti cogitationes meas de longe semitam meam et funiculum meum investigasti</span></p>
<p id="psalms-138-4"><span class="verse-num">138:4</span> <span class="verse-body">et omnes vias meas praevidisti quia non est sermo in lingua mea</span></p>
<p id="psalms-138-5"><span class="verse-num">138:5</span> <span class="verse-body">ecce Domine tu cognovisti omnia novissima et antiqua tu formasti me et posuisti super me manum tuam</span></p>
<p id="psalms-138-6"><span class="verse-num">138:6</span> <span class="verse-body">mirabilis facta est scientia tua ex me confortata est non potero ad eam</span></p>
<p id="psalms-138-7"><span class="verse-num">138:7</span> <span class="verse-body">quo ibo ab spiritu tuo et quo a facie tua fugiam</span></p>
<p id="psalms-138-8"><span class="verse-num">138:8</span> <span class="verse-body">si ascendero in caelum tu illic es si descendero ad infernum ades</span></p>
<p id="psalms-138-9"><span class="verse-num">138:9</span> <span class="verse-body">si sumpsero pinnas meas diluculo et habitavero in extremis maris</span></p>
<p id="psalms-138-10"><span class="verse-num">138:10</span> <span class="verse-body">etenim illuc manus tua deducet me et tenebit me dextera tua</span></p>
<p id="psalms-138-11"><span class="verse-num">138:11</span> <span class="verse-body">et dixi forsitan tenebrae conculcabunt me et nox inluminatio in deliciis meis</span></p>
<p id="psalms-138-12"><span class="verse-num">138:12</span> <span class="verse-body">quia tenebrae non obscurabuntur a te et nox sicut dies inluminabitur sicut tenebrae eius ita et lumen eius</span></p>
<p id="psalms-138-13"><span class="verse-num">138:13</span> <span class="verse-body">quia tu possedisti renes meos suscepisti me de utero matris meae</span></p>
<p id="psalms-138-14"><span class="verse-num">138:14</span> <span class="verse-body">confitebor tibi quia terribiliter magnificatus es mirabilia opera tua et anima mea cognoscit nimis</span></p>
<p id="psalms-138-15"><span class="verse-num">138:15</span> <span class="verse-body">non est occultatum os meum a te quod fecisti in occulto et substantia mea in inferioribus terrae</span></p>
<p id="psalms-138-16"><span class="verse-num">138:16</span> <span class="verse-body">inperfectum meum viderunt oculi tui et in libro tuo omnes scribentur die formabuntur et nemo in eis</span></p>
<p id="psalms-138-17"><span class="verse-num">138:17</span> <span class="verse-body">mihi autem nimis honorificati sunt amici tui Deus nimis confirmati sunt principatus eorum</span></p>
<p id="psalms-138-18"><span class="verse-num">138:18</span> <span class="verse-body">dinumerabo eos et super harenam multiplicabuntur exsurrexi et adhuc sum tecum</span></p>
<p id="psalms-138-19"><span class="verse-num">138:19</span> <span class="verse-body">si occideris Deus peccatores et viri sanguinum declinate a me</span></p>
<p id="psalms-138-20"><span class="verse-num">138:20</span> <span class="verse-body">quia dices in cogitatione accipient in vanitate civitates tuas</span></p>
<p id="psalms-138-21"><span class="verse-num">138:21</span> <span class="verse-body">nonne qui oderunt te Domine oderam et super inimicos tuos tabescebam</span></p>
<p id="psalms-138-22"><span class="verse-num">138:22</span> <span class="verse-body">perfecto odio oderam illos inimici facti sunt mihi</span></p>
<p id="psalms-138-23"><span class="verse-num">138:23</span> <span class="verse-body">proba me Deus et scito cor meum interroga me et cognosce semitas meas</span></p>
<p id="psalms-138-24"><span class="verse-num">138:24</span> <span class="verse-body">et vide si via iniquitatis in me est et deduc me in via aeterna __________________________________________________________________</span></p>
<h2 id="psalms-ch-139">Chapter 139</h2>
<p class="verses"><a href="#psalms-139-1">1</a> <a href="#psalms-139-2">2</a> <a href="#psalms-139-3">3</a> <a href="#psalms-139-4">4</a> <a href="#psalms-139-5">5</a> <a href="#psalms-139-6">6</a> <a href="#psalms-139-7">7</a> <a href="#psalms-139-8">8</a> <a href="#psalms-139-9">9</a> <a href="#psalms-139-10">10</a> <a href="#psalms-139-11">11</a> <a href="#psalms-139-12">12</a> <a href="#psalms-139-13">13</a> <a href="#psalms-139-14">14</a></p>
<p id="psalms-139-1"><span class="verse-num">139:1</span> <span class="verse-body">in finem psalmus David</span></p>
<p id="psalms-139-2"><span class="verse-num">139:2</span> <span class="verse-body">eripe me Domine ab homine malo a viro iniquo eripe me</span></p>
<p id="psalms-139-3"><span class="verse-num">139:3</span> <span class="verse-body">qui cogitaverunt iniquitates in corde tota die constituebant proelia</span></p>
<p id="psalms-139-4"><span class="verse-num">139:4</span> <span class="verse-body">acuerunt linguam suam sicut serpentis venenum aspidum sub labiis eorum diapsalma</span></p>
<p id="psalms-139-5"><span class="verse-num">139:5</span> <span class="verse-body">custodi me Domine de manu peccatoris ab hominibus iniquis eripe me qui cogitaverunt subplantare gressus meos</span></p>
<p id="psalms-139-6"><span class="verse-num">139:6</span> <span class="verse-body">absconderunt superbi laqueum mihi et funes extenderunt in laqueum iuxta iter scandalum posuerunt mihi diapsalma</span></p>
<p id="psalms-139-7"><span class="verse-num">139:7</span> <span class="verse-body">dixi Domino Deus meus es tu exaudi Domine vocem deprecationis meae</span></p>
<p id="psalms-139-8"><span class="verse-num">139:8</span> <span class="verse-body">Domine Domine virtus salutis meae obumbrasti super caput meum in die belli</span></p>
<p id="psalms-139-9"><span class="verse-num">139:9</span> <span class="verse-body">non tradas Domine desiderio meo peccatori cogitaverunt contra me ne derelinquas me ne forte exaltentur diapsalma</span></p>
<p id="psalms-139-10"><span class="verse-num">139:10</span> <span class="verse-body">caput circuitus eorum labor labiorum ipsorum operiet eos</span></p>
<p id="psalms-139-11"><span class="verse-num">139:11</span> <span class="verse-body">cadent super eos carbones in igne deicies eos in miseriis non subsistent</span></p>
<p id="psalms-139-12"><span class="verse-num">139:12</span> <span class="verse-body">vir linguosus non dirigetur in terra virum iniustum mala capient in interitu</span></p>
<p id="psalms-139-13"><span class="verse-num">139:13</span> <span class="verse-body">cognovi quia faciet Dominus iudicium inopis et vindictam pauperum</span></p>
<p id="psalms-139-14"><span class="verse-num">139:14</span> <span class="verse-body">verumtamen iusti confitebuntur nomini tuo habitabunt recti cum vultu tuo __________________________________________________________________</span></p>
<h2 id="psalms-ch-140">Chapter 140</h2>
<p class="verses"><a href="#psalms-140-1">1</a> <a href="#psalms-140-2">2</a> <a href="#psalms-140-3">3</a> <a href="#psalms-140-4">4</a> <a href="#psalms-140-5">5</a> <a href="#psalms-140-6">6</a> <a href="#psalms-140-7">7</a> <a href="#psalms-140-8">8</a> <a href="#psalms-140-9">9</a> <a href="#psalms-140-10">10</a></p>
<p id="psalms-140-1"><span class="verse-num">140:1</span> <span class="verse-body">psalmus David Domine clamavi ad te exaudi me intende voci meae cum clamavero ad te</span></p>
<p id="psalms-140-2"><span class="verse-num">140:2</span> <span class="verse-body">dirigatur oratio mea sicut incensum in conspectu tuo elevatio manuum mearum sacrificium vespertinum</span></p>
<p id="psalms-140-3"><span class="verse-num">140:3</span> <span class="verse-body">pone Domine custodiam ori meo et ostium circumstantiae labiis meis</span></p>
<p id="psalms-140-4"><span class="verse-num">140:4</span> <span class="verse-body">non declines cor meum in verba malitiae ad excusandas excusationes in peccatis cum hominibus operantibus iniquitatem et non communicabo cum electis eorum</span></p>
<p id="psalms-140-5"><span class="verse-num">140:5</span> <span class="verse-body">corripiet me iustus in misericordia et increpabit me oleum %autem; peccatoris non inpinguet caput meum quoniam adhuc et oratio mea in beneplacitis eorum</span></p>
<p id="psalms-140-6"><span class="verse-num">140:6</span> <span class="verse-body">absorti sunt iuncti petrae iudices eorum audient verba mea quoniam potuerunt</span></p>
<p id="psalms-140-7"><span class="verse-num">140:7</span> <span class="verse-body">sicut crassitudo terrae erupta est super terram dissipata sunt ossa nostra secus infernum</span></p>
<p id="psalms-140-8"><span class="verse-num">140:8</span> <span class="verse-body">quia ad te Domine Domine oculi mei in te speravi non auferas animam meam</span></p>
<p id="psalms-140-9"><span class="verse-num">140:9</span> <span class="verse-body">custodi me a laqueo quem statuerunt mihi et ab scandalis operantium iniquitatem</span></p>
<p id="psalms-140-10"><span class="verse-num">140:10</span> <span class="verse-body">cadent in retiaculo eius peccatores singulariter sum ego donec transeam __________________________________________________________________</span></p>
<h2 id="psalms-ch-141">Chapter 141</h2>
<p class="verses"><a href="#psalms-141-1">1</a> <a href="#psalms-141-2">2</a> <a href="#psalms-141-3">3</a> <a href="#psalms-141-4">4</a> <a href="#psalms-141-5">5</a> <a href="#psalms-141-6">6</a> <a href="#psalms-141-7">7</a> <a href="#psalms-141-8">8</a></p>
<p id="psalms-141-1"><span class="verse-num">141:1</span> <span class="verse-body">intellectus David cum esset in spelunca oratio</span></p>
<p id="psalms-141-2"><span class="verse-num">141:2</span> <span class="verse-body">voce mea ad Dominum clamavi voce mea ad Dominum deprecatus sum</span></p>
<p id="psalms-141-3"><span class="verse-num">141:3</span> <span class="verse-body">effundo in conspectu eius deprecationem meam tribulationem meam ante ipsum pronuntio</span></p>
<p id="psalms-141-4"><span class="verse-num">141:4</span> <span class="verse-body">in deficiendo ex me spiritum meum et tu cognovisti semitas meas in via hac qua ambulabam absconderunt laqueum mihi</span></p>
<p id="psalms-141-5"><span class="verse-num">141:5</span> <span class="verse-body">considerabam ad dexteram et videbam et non erat qui cognosceret me periit fuga a me et non est qui requirit animam meam</span></p>
<p id="psalms-141-6"><span class="verse-num">141:6</span> <span class="verse-body">clamavi ad te Domine dixi tu es spes mea portio mea in terra viventium</span></p>
<p id="psalms-141-7"><span class="verse-num">141:7</span> <span class="verse-body">intende ad deprecationem meam quia humiliatus sum nimis libera me a persequentibus me quia confortati sunt super me</span></p>
<p id="psalms-141-8"><span class="verse-num">141:8</span> <span class="verse-body">educ de custodia animam meam ad confitendum nomini tuo me expectant iusti donec retribuas mihi __________________________________________________________________</span></p>
<h2 id="psalms-ch-142">Chapter 142</h2>
<p class="verses"><a href="#psalms-142-1">1</a> <a href="#psalms-142-2">2</a> <a href="#psalms-142-3">3</a> <a href="#psalms-142-4">4</a> <a href="#psalms-142-5">5</a> <a href="#psalms-142-6">6</a> <a href="#psalms-142-7">7</a> <a href="#psalms-142-8">8</a> <a href="#psalms-142-9">9</a> <a href="#psalms-142-10">10</a> <a href="#psalms-142-11">11</a> <a href="#psalms-142-12">12</a></p>
<p id="psalms-142-1"><span class="verse-num">142:1</span> <span class="verse-body">psalmus David quando filius eum persequebatur Domine exaudi orationem meam auribus percipe obsecrationem meam in veritate tua exaudi me in tua iustitia</span></p>
<p id="psalms-142-2"><span class="verse-num">142:2</span> <span class="verse-body">et non intres in iudicio cum servo tuo quia non iustificabitur in conspectu tuo omnis vivens</span></p>
<p id="psalms-142-3"><span class="verse-num">142:3</span> <span class="verse-body">quia persecutus est inimicus animam meam humiliavit in terra vitam meam conlocavit me in obscuris sicut mortuos saeculi</span></p>
<p id="psalms-142-4"><span class="verse-num">142:4</span> <span class="verse-body">et anxiatus est super me spiritus meus in me turbatum est cor meum</span></p>
<p id="psalms-142-5"><span class="verse-num">142:5</span> <span class="verse-body">memor fui dierum antiquorum meditatus sum in omnibus operibus tuis in factis manuum tuarum meditabar</span></p>
<p id="psalms-142-6"><span class="verse-num">142:6</span> <span class="verse-body">expandi manus meas ad te anima mea sicut terra sine aqua tibi diapsalma</span></p>
<p id="psalms-142-7"><span class="verse-num">142:7</span> <span class="verse-body">velociter exaudi me Domine defecit spiritus meus non avertas faciem tuam a me et similis ero descendentibus in lacum</span></p>
<p id="psalms-142-8"><span class="verse-num">142:8</span> <span class="verse-body">auditam mihi fac mane misericordiam tuam quia in te speravi notam fac mihi viam in qua ambulem quia ad te levavi animam meam</span></p>
<p id="psalms-142-9"><span class="verse-num">142:9</span> <span class="verse-body">eripe me de inimicis meis Domine ad te confugi</span></p>
<p id="psalms-142-10"><span class="verse-num">142:10</span> <span class="verse-body">doce me facere voluntatem tuam quia Deus meus es tu spiritus tuus bonus deducet me in terra recta</span></p>
<p id="psalms-142-11"><span class="verse-num">142:11</span> <span class="verse-body">propter nomen tuum Domine vivificabis me in aequitate tua educes de tribulatione animam meam</span></p>
<p id="psalms-142-12"><span class="verse-num">142:12</span> <span class="verse-body">et in misericordia tua disperdes inimicos meos et perdes omnes qui tribulant animam meam quoniam ego servus tuus sum __________________________________________________________________</span></p>
<h2 id="psalms-ch-143">Chapter 143</h2>
<p class="verses"><a href="#psalms-143-1">1</a> <a href="#psalms-143-2">2</a> <a href="#psalms-143-3">3</a> <a href="#psalms-143-4">4</a> <a href="#psalms-143-5">5</a> <a href="#psalms-143-6">6</a> <a href="#psalms-143-7">7</a> <a href="#psalms-143-8">8</a> <a href="#psalms-143-9">9</a> <a href="#psalms-143-10">10</a> <a href="#psalms-143-11">11</a> <a href="#psalms-143-12">12</a> <a href="#psalms-143-13">13</a> <a href="#psalms-143-14">14</a> <a href="#psalms-143-15">15</a></p>
<p id="psalms-143-1"><span class="verse-num">143:1</span> <span class="verse-body">David adversus Goliad benedictus Dominus Deus meus qui docet manus meas ad proelium digitos meos ad bellum</span></p>
<p id="psalms-143-2"><span class="verse-num">143:2</span> <span class="verse-body">misericordia mea et refugium meum susceptor meus et liberator meus protector meus et in eo speravi qui subdis populum meum sub me</span></p>
<p id="psalms-143-3"><span class="verse-num">143:3</span> <span class="verse-body">Domine quid est homo quia innotuisti ei aut filius hominis quia reputas eum</span></p>
<p id="psalms-143-4"><span class="verse-num">143:4</span> <span class="verse-body">homo vanitati similis factus est dies eius sicut umbra praetereunt</span></p>
<p id="psalms-143-5"><span class="verse-num">143:5</span> <span class="verse-body">Domine inclina caelos tuos et descende tange montes et fumigabunt</span></p>
<p id="psalms-143-6"><span class="verse-num">143:6</span> <span class="verse-body">fulgora coruscationem et dissipabis eos emitte sagittas tuas et conturbabis eos</span></p>
<p id="psalms-143-7"><span class="verse-num">143:7</span> <span class="verse-body">emitte manum tuam de alto eripe me et libera me de aquis multis de manu filiorum alienorum</span></p>
<p id="psalms-143-8"><span class="verse-num">143:8</span> <span class="verse-body">quorum os locutum est vanitatem et dextera eorum dextera iniquitatis</span></p>
<p id="psalms-143-9"><span class="verse-num">143:9</span> <span class="verse-body">Deus canticum novum cantabo tibi in psalterio decacordo psallam tibi</span></p>
<p id="psalms-143-10"><span class="verse-num">143:10</span> <span class="verse-body">qui das salutem regibus qui redimit David servum suum de gladio maligno</span></p>
<p id="psalms-143-11"><span class="verse-num">143:11</span> <span class="verse-body">eripe me et eripe me de manu filiorum alienigenarum quorum os locutum est vanitatem et dextera eorum dextera iniquitatis</span></p>
<p id="psalms-143-12"><span class="verse-num">143:12</span> <span class="verse-body">quorum filii sicut novella plantationis in iuventute sua filiae eorum conpositae circumornatae ut similitudo templi</span></p>
<p id="psalms-143-13"><span class="verse-num">143:13</span> <span class="verse-body">promptuaria eorum plena eructantia ex hoc in illud oves eorum fetosae abundantes in egressibus suis</span></p>
<p id="psalms-143-14"><span class="verse-num">143:14</span> <span class="verse-body">boves eorum crassi non est ruina maceriae neque transitus neque clamor in plateis eorum</span></p>
<p id="psalms-143-15"><span class="verse-num">143:15</span> <span class="verse-body">beatum dixerunt populum cui haec sunt beatus populus cuius Dominus Deus eius __________________________________________________________________</span></p>
<h2 id="psalms-ch-144">Chapter 144</h2>
<p class="verses"><a href="#psalms-144-1">1</a> <a href="#psalms-144-2">2</a> <a href="#psalms-144-3">3</a> <a href="#psalms-144-4">4</a> <a href="#psalms-144-5">5</a> <a href="#psalms-144-6">6</a> <a href="#psalms-144-7">7</a> <a href="#psalms-144-8">8</a> <a href="#psalms-144-9">9</a> <a href="#psalms-144-10">10</a> <a href="#psalms-144-11">11</a> <a href="#psalms-144-12">12</a> <a href="#psalms-144-13">13</a> <a href="#psalms-144-14">14</a> <a href="#psalms-144-15">15</a> <a href="#psalms-144-16">16</a> <a href="#psalms-144-17">17</a> <a href="#psalms-144-18">18</a> <a href="#psalms-144-19">19</a> <a href="#psalms-144-20">20</a> <a href="#psalms-144-21">21</a></p>
<p id="psalms-144-1"><span class="verse-num">144:1</span> <span class="verse-body">laudatio David exaltabo te Deus meus rex et benedicam nomini tuo in saeculum et in saeculum saeculi</span></p>
<p id="psalms-144-2"><span class="verse-num">144:2</span> <span class="verse-body">per singulos dies benedicam tibi et laudabo nomen tuum in saeculum et in saeculum saeculi</span></p>
<p id="psalms-144-3"><span class="verse-num">144:3</span> <span class="verse-body">magnus Dominus et laudabilis nimis et magnitudinis eius non est finis</span></p>
<p id="psalms-144-4"><span class="verse-num">144:4</span> <span class="verse-body">generatio et generatio laudabit opera tua et potentiam tuam pronuntiabunt</span></p>
<p id="psalms-144-5"><span class="verse-num">144:5</span> <span class="verse-body">magnificentiam gloriae sanctitatis tuae loquentur et mirabilia tua narrabunt</span></p>
<p id="psalms-144-6"><span class="verse-num">144:6</span> <span class="verse-body">et virtutem terribilium tuorum dicent et magnitudinem tuam narrabunt</span></p>
<p id="psalms-144-7"><span class="verse-num">144:7</span> <span class="verse-body">memoriam abundantiae suavitatis tuae eructabunt et iustitia tua exultabunt</span></p>
<p id="psalms-144-8"><span class="verse-num">144:8</span> <span class="verse-body">miserator et misericors Dominus patiens et multum misericors</span></p>
<p id="psalms-144-9"><span class="verse-num">144:9</span> <span class="verse-body">suavis Dominus universis et miserationes eius super omnia opera eius</span></p>
<p id="psalms-144-10"><span class="verse-num">144:10</span> <span class="verse-body">confiteantur tibi Domine omnia opera tua et sancti tui confiteantur tibi</span></p>
<p id="psalms-144-11"><span class="verse-num">144:11</span> <span class="verse-body">gloriam regni tui dicent et potentiam tuam loquentur</span></p>
<p id="psalms-144-12"><span class="verse-num">144:12</span> <span class="verse-body">ut notam faciant filiis hominum potentiam tuam et gloriam magnificentiae regni tui</span></p>
<p id="psalms-144-13"><span class="verse-num">144:13</span> <span class="verse-body">regnum tuum regnum omnium saeculorum et dominatio tua in omni generatione et progenie fidelis Dominus in omnibus verbis suis et sanctus in omnibus operibus suis</span></p>
<p id="psalms-144-14"><span class="verse-num">144:14</span> <span class="verse-body">adlevat Dominus omnes qui corruunt et erigit omnes elisos</span></p>
<p id="psalms-144-15"><span class="verse-num">144:15</span> <span class="verse-body">oculi omnium in te sperant et tu das escam illorum in tempore oportuno</span></p>
<p id="psalms-144-16"><span class="verse-num">144:16</span> <span class="verse-body">aperis tu manum tuam et imples omne animal benedictione</span></p>
<p id="psalms-144-17"><span class="verse-num">144:17</span> <span class="verse-body">iustus Dominus in omnibus viis suis et sanctus in omnibus operibus suis</span></p>
<p id="psalms-144-18"><span class="verse-num">144:18</span> <span class="verse-body">prope est Dominus omnibus invocantibus eum omnibus invocantibus eum in veritate</span></p>
<p id="psalms-144-19"><span class="verse-num">144:19</span> <span class="verse-body">voluntatem timentium se faciet et deprecationem eorum exaudiet et salvos faciet eos</span></p>
<p id="psalms-144-20"><span class="verse-num">144:20</span> <span class="verse-body">custodit Dominus omnes diligentes se et omnes peccatores disperdet</span></p>
<p id="psalms-144-21"><span class="verse-num">144:21</span> <span class="verse-body">laudationem Domini loquetur os meum et benedicat omnis caro nomini sancto eius in saeculum et in saeculum saeculi __________________________________________________________________</span></p>
<h2 id="psalms-ch-145">Chapter 145</h2>
<p class="verses"><a href="#psalms-145-1">1</a> <a href="#psalms-145-2">2</a> <a href="#psalms-145-3">3</a> <a href="#psalms-145-4">4</a> <a href="#psalms-145-5">5</a> <a href="#psalms-145-6">6</a> <a href="#psalms-145-7">7</a> <a href="#psalms-145-8">8</a> <a href="#psalms-145-9">9</a> <a href="#psalms-145-10">10</a></p>
<p id="psalms-145-1"><span class="verse-num">145:1</span> <span class="verse-body">alleluia Aggei et Zacchariae</span></p>
<p id="psalms-145-2"><span class="verse-num">145:2</span> <span class="verse-body">lauda anima mea Dominum laudabo Dominum in vita mea psallam Deo meo quamdiu fuero nolite confidere in principibus</span></p>
<p id="psalms-145-3"><span class="verse-num">145:3</span> <span class="verse-body">in filiis hominum quibus non est salus</span></p>
<p id="psalms-145-4"><span class="verse-num">145:4</span> <span class="verse-body">exibit spiritus eius et revertetur in terram suam in illa die peribunt omnes cogitationes eorum</span></p>
<p id="psalms-145-5"><span class="verse-num">145:5</span> <span class="verse-body">beatus cuius Deus Iacob adiutor eius spes eius in Domino Deo ipsius</span></p>
<p id="psalms-145-6"><span class="verse-num">145:6</span> <span class="verse-body">qui fecit caelum et terram mare et omnia quae in eis</span></p>
<p id="psalms-145-7"><span class="verse-num">145:7</span> <span class="verse-body">qui custodit veritatem in saeculum facit iudicium iniuriam patientibus dat escam esurientibus Dominus solvit conpeditos</span></p>
<p id="psalms-145-8"><span class="verse-num">145:8</span> <span class="verse-body">Dominus inluminat caecos Dominus erigit adlisos Dominus diligit iustos</span></p>
<p id="psalms-145-9"><span class="verse-num">145:9</span> <span class="verse-body">Dominus custodit advenas pupillum et viduam suscipiet et viam peccatorum disperdet</span></p>
<p id="psalms-145-10"><span class="verse-num">145:10</span> <span class="verse-body">regnabit Dominus in saecula Deus tuus Sion in generationem et generationem __________________________________________________________________</span></p>
<h2 id="psalms-ch-146">Chapter 146</h2>
<p class="verses"><a href="#psalms-146-1">1</a> <a href="#psalms-146-2">2</a> <a href="#psalms-146-3">3</a> <a href="#psalms-146-4">4</a> <a href="#psalms-146-5">5</a> <a href="#psalms-146-6">6</a> <a href="#psalms-146-7">7</a> <a href="#psalms-146-8">8</a> <a href="#psalms-146-9">9</a> <a href="#psalms-146-10">10</a> <a href="#psalms-146-11">11</a></p>
<p id="psalms-146-1"><span class="verse-num">146:1</span> <span class="verse-body">alleluia Aggei et Zacchariae laudate Dominum quoniam bonum psalmus Deo nostro sit iucunda * decoraque; laudatio</span></p>
<p id="psalms-146-2"><span class="verse-num">146:2</span> <span class="verse-body">aedificans Hierusalem Dominus dispersiones Israhel congregabit</span></p>
<p id="psalms-146-3"><span class="verse-num">146:3</span> <span class="verse-body">qui sanat contritos corde et alligat contritiones illorum</span></p>
<p id="psalms-146-4"><span class="verse-num">146:4</span> <span class="verse-body">qui numerat multitudinem stellarum et omnibus eis nomina vocans</span></p>
<p id="psalms-146-5"><span class="verse-num">146:5</span> <span class="verse-body">magnus Dominus noster et magna virtus eius et sapientiae eius non est numerus</span></p>
<p id="psalms-146-6"><span class="verse-num">146:6</span> <span class="verse-body">suscipiens mansuetos Dominus humilians autem peccatores usque ad terram</span></p>
<p id="psalms-146-7"><span class="verse-num">146:7</span> <span class="verse-body">praecinite Domino in confessione psallite Deo nostro in cithara</span></p>
<p id="psalms-146-8"><span class="verse-num">146:8</span> <span class="verse-body">qui operit caelum nubibus et parat terrae pluviam qui producit in montibus faenum et herbam servituti hominum</span></p>
<p id="psalms-146-9"><span class="verse-num">146:9</span> <span class="verse-body">et dat iumentis escam ipsorum et pullis corvorum invocantibus eum</span></p>
<p id="psalms-146-10"><span class="verse-num">146:10</span> <span class="verse-body">non in fortitudine equi voluntatem habebit nec in tibiis viri beneplacitum erit ei</span></p>
<p id="psalms-146-11"><span class="verse-num">146:11</span> <span class="verse-body">beneplacitum est Domino super timentes eum et in eis qui sperant super misericordia eius __________________________________________________________________</span></p>
<h2 id="psalms-ch-147">Chapter 147</h2>
<p class="verses"><a href="#psalms-147-12">12</a> <a href="#psalms-147-13">13</a> <a href="#psalms-147-14">14</a> <a href="#psalms-147-15">15</a> <a href="#psalms-147-16">16</a> <a href="#psalms-147-17">17</a> <a href="#psalms-147-18">18</a> <a href="#psalms-147-19">19</a> <a href="#psalms-147-20">20</a></p>
<p id="psalms-147-12"><span class="verse-num">147:12</span> <span class="verse-body">alleluia lauda Hierusalem Dominum lauda Deum tuum Sion</span></p>
<p id="psalms-147-13"><span class="verse-num">147:13</span> <span class="verse-body">quoniam confortavit seras portarum tuarum benedixit filiis tuis in te</span></p>
<p id="psalms-147-14"><span class="verse-num">147:14</span> <span class="verse-body">qui posuit fines tuos pacem et adipe frumenti satiat te</span></p>
<p id="psalms-147-15"><span class="verse-num">147:15</span> <span class="verse-body">qui emittit eloquium suum terrae velociter currit sermo eius</span></p>
<p id="psalms-147-16"><span class="verse-num">147:16</span> <span class="verse-body">qui dat nivem sicut lanam nebulam sicut cinerem spargit</span></p>
<p id="psalms-147-17"><span class="verse-num">147:17</span> <span class="verse-body">mittit cristallum suum sicut buccellas ante faciem frigoris eius quis sustinebit</span></p>
<p id="psalms-147-18"><span class="verse-num">147:18</span> <span class="verse-body">emittet verbum suum et liquefaciet ea flabit spiritus eius et fluent aquae</span></p>
<p id="psalms-147-19"><span class="verse-num">147:19</span> <span class="verse-body">qui adnuntiat verbum suum Iacob iustitias et iudicia sua Israhel</span></p>
<p id="psalms-147-20"><span class="verse-num">147:20</span> <span class="verse-body">non fecit taliter omni nationi et iudicia sua non manifestavit eis __________________________________________________________________</span></p>
<h2 id="psalms-ch-148">Chapter 148</h2>
<p class="verses"><a href="#psalms-148-1">1</a> <a href="#psalms-148-2">2</a> <a href="#psalms-148-3">3</a> <a href="#psalms-148-4">4</a> <a href="#psalms-148-5">5</a> <a href="#psalms-148-6">6</a> <a href="#psalms-148-7">7</a> <a href="#psalms-148-8">8</a> <a href="#psalms-148-9">9</a> <a href="#psalms-148-10">10</a> <a href="#psalms-148-11">11</a> <a href="#psalms-148-12">12</a> <a href="#psalms-148-13">13</a> <a href="#psalms-148-14">14</a></p>
<p id="psalms-148-1"><span class="verse-num">148:1</span> <span class="verse-body">alleluia laudate Dominum de caelis laudate eum in excelsis</span></p>
<p id="psalms-148-2"><span class="verse-num">148:2</span> <span class="verse-body">laudate eum omnes angeli eius laudate eum omnes virtutes eius</span></p>
<p id="psalms-148-3"><span class="verse-num">148:3</span> <span class="verse-body">laudate eum sol et luna laudate eum omnes stellae et lumen</span></p>
<p id="psalms-148-4"><span class="verse-num">148:4</span> <span class="verse-body">laudate eum caeli caelorum et aqua quae super caelum est</span></p>
<p id="psalms-148-5"><span class="verse-num">148:5</span> <span class="verse-body">laudent nomen Domini quia ipse dixit et facta sunt ipse mandavit et creata sunt</span></p>
<p id="psalms-148-6"><span class="verse-num">148:6</span> <span class="verse-body">statuit ea in saeculum et in saeculum saeculi praeceptum posuit et non praeteribit</span></p>
<p id="psalms-148-7"><span class="verse-num">148:7</span> <span class="verse-body">laudate Dominum de terra dracones et omnes abyssi</span></p>
<p id="psalms-148-8"><span class="verse-num">148:8</span> <span class="verse-body">ignis grando nix glacies spiritus procellarum quae faciunt verbum eius</span></p>
<p id="psalms-148-9"><span class="verse-num">148:9</span> <span class="verse-body">montes et omnes colles ligna fructifera et omnes cedri</span></p>
<p id="psalms-148-10"><span class="verse-num">148:10</span> <span class="verse-body">bestiae et universa pecora serpentes et volucres pinnatae</span></p>
<p id="psalms-148-11"><span class="verse-num">148:11</span> <span class="verse-body">reges terrae et omnes populi principes et omnes iudices terrae</span></p>
<p id="psalms-148-12"><span class="verse-num">148:12</span> <span class="verse-body">iuvenes et virgines senes cum iunioribus laudent nomen Domini</span></p>
<p id="psalms-148-13"><span class="verse-num">148:13</span> <span class="verse-body">quia exaltatum est nomen eius solius</span></p>
<p id="psalms-148-14"><span class="verse-num">148:14</span> <span class="verse-body">confessio eius super caelum et terram et exaltabit cornu populi sui hymnus omnibus sanctis eius filiis Israhel populo adpropinquanti sibi __________________________________________________________________</span></p>
<h2 id="psalms-ch-149">Chapter 149</h2>
<p class="verses"><a href="#psalms-149-1">1</a> <a href="#psalms-149-2">2</a> <a href="#psalms-149-3">3</a> <a href="#psalms-149-4">4</a> <a href="#psalms-149-5">5</a> <a href="#psalms-149-6">6</a> <a href="#psalms-149-7">7</a> <a href="#psalms-149-8">8</a> <a href="#psalms-149-9">9</a></p>
<p id="psalms-149-1"><span class="verse-num">149:1</span> <span class="verse-body">alleluia cantate Domino canticum novum laus eius in ecclesia sanctorum</span></p>
<p id="psalms-149-2"><span class="verse-num">149:2</span> <span class="verse-body">laetetur Israhel in eo qui fecit eum et filii Sion exultent in rege suo</span></p>
<p id="psalms-149-3"><span class="verse-num">149:3</span> <span class="verse-body">laudent nomen eius in choro in tympano et psalterio psallant ei</span></p>
<p id="psalms-149-4"><span class="verse-num">149:4</span> <span class="verse-body">quia beneplacitum est Domino in populo suo et exaltabit mansuetos in salute</span></p>
<p id="psalms-149-5"><span class="verse-num">149:5</span> <span class="verse-body">exultabunt sancti in gloria laetabuntur in cubilibus suis</span></p>
<p id="psalms-149-6"><span class="verse-num">149:6</span> <span class="verse-body">exaltationes Dei in gutture eorum et gladii ancipites in manibus eorum</span></p>
<p id="psalms-149-7"><span class="verse-num">149:7</span> <span class="verse-body">ad faciendam vindictam in nationibus increpationes in populis</span></p>
<p id="psalms-149-8"><span class="verse-num">149:8</span> <span class="verse-body">ad alligandos reges eorum in conpedibus et nobiles eorum in manicis ferreis</span></p>
<p id="psalms-149-9"><span class="verse-num">149:9</span> <span class="verse-body">ut faciant in eis iudicium conscriptum gloria haec est omnibus sanctis eius __________________________________________________________________</span></p>
<h2 id="psalms-ch-150">Chapter 150</h2>
<p class="verses"><a href="#psalms-150-1">1</a> <a href="#psalms-150-2">2</a> <a href="#psalms-150-3">3</a> <a href="#psalms-150-4">4</a> <a href="#psalms-150-5">5</a></p>
<p id="psalms-150-1"><span class="verse-num">150:1</span> <span class="verse-body">alleluia laudate Dominum in sanctis eius laudate eum in firmamento virtutis eius</span></p>
<p id="psalms-150-2"><span class="verse-num">150:2</span> <span class="verse-body">laudate eum in virtutibus eius laudate eum secundum multitudinem magnitudinis eius</span></p>
<p id="psalms-150-3"><span class="verse-num">150:3</span> <span class="verse-body">laudate eum in sono tubae laudate eum in psalterio et cithara</span></p>
<p id="psalms-150-4"><span class="verse-num">150:4</span> <span class="verse-body">laudate eum in tympano et choro laudate eum in cordis et organo</span></p>
<p id="psalms-150-5"><span class="verse-num">150:5</span> <span class="verse-body">laudate eum in cymbalis bene sonantibus laudate eum in cymbalis iubilationis __________________________________________________________________ Psalms (Second Version) __________________________________________________________________</span></p>
<h2 id="psalms-ch-1">Chapter 1</h2>
<p class="verses"><a href="#psalms-1-1">1</a> <a href="#psalms-1-2">2</a> <a href="#psalms-1-3">3</a> <a href="#psalms-1-4">4</a> <a href="#psalms-1-5">5</a> <a href="#psalms-1-6">6</a></p>
<p id="psalms-1-1"><span class="verse-num">1:1</span> <span class="verse-body">beatus vir qui non abiit in consilio impiorum et in via peccatorum non stetit in cathedra derisorum non sedit</span></p>
<p id="psalms-1-2"><span class="verse-num">1:2</span> <span class="verse-body">sed in lege Domini voluntas eius et in lege eius meditabitur die ac nocte</span></p>
<p id="psalms-1-3"><span class="verse-num">1:3</span> <span class="verse-body">et erit tamquam lignum transplantatum iuxta rivulos aquarum quod fructum suum dabit in tempore suo et folium eius non defluet et omne quod fecerit prosperabitur</span></p>
<p id="psalms-1-4"><span class="verse-num">1:4</span> <span class="verse-body">non sic impii sed tamquam pulvis quem proicit ventus</span></p>
<p id="psalms-1-5"><span class="verse-num">1:5</span> <span class="verse-body">propterea non resurgent impii in iudicio neque peccatores in congregatione iustorum</span></p>
<p id="psalms-1-6"><span class="verse-num">1:6</span> <span class="verse-body">quoniam novit Dominus viam iustorum et iter impiorum peribit __________________________________________________________________</span></p>
<h2 id="psalms-ch-2">Chapter 2</h2>
<p class="verses"><a href="#psalms-2-1">1</a> <a href="#psalms-2-2">2</a> <a href="#psalms-2-3">3</a> <a href="#psalms-2-4">4</a> <a href="#psalms-2-5">5</a> <a href="#psalms-2-6">6</a> <a href="#psalms-2-7">7</a> <a href="#psalms-2-8">8</a> <a href="#psalms-2-9">9</a> <a href="#psalms-2-10">10</a> <a href="#psalms-2-11">11</a> <a href="#psalms-2-12">12</a> <a href="#psalms-2-13">13</a></p>
<p id="psalms-2-1"><span class="verse-num">2:1</span> <span class="verse-body">quare turbabuntur gentes et tribus meditabuntur inania</span></p>
<p id="psalms-2-2"><span class="verse-num">2:2</span> <span class="verse-body">consurgent reges terrae et principes tractabunt pariter adversum Dominum et adversum christum eius</span></p>
<p id="psalms-2-3"><span class="verse-num">2:3</span> <span class="verse-body">disrumpamus vincula eorum et proiciamus a nobis laqueos eorum</span></p>
<p id="psalms-2-4"><span class="verse-num">2:4</span> <span class="verse-body">habitator caeli ridebit Dominus subsannabit eos</span></p>
<p id="psalms-2-5"><span class="verse-num">2:5</span> <span class="verse-body">tunc loquetur ad eos in ira sua et in furore suo conturbabit eos</span></p>
<p id="psalms-2-6"><span class="verse-num">2:6</span> <span class="verse-body">ego autem orditus sum regem meum super Sion montem sanctum suum adnuntiabo Dei praeceptum</span></p>
<p id="psalms-2-7"><span class="verse-num">2:7</span> <span class="verse-body">Dominus dixit ad me filius meus es tu ego hodie genui te</span></p>
<p id="psalms-2-8"><span class="verse-num">2:8</span> <span class="verse-body">postula a me et dabo tibi gentes hereditatem tuam et possessionem tuam terminos terrae</span></p>
<p id="psalms-2-9"><span class="verse-num">2:9</span> <span class="verse-body">pasces eos in virga ferrea ut vas figuli conteres eos</span></p>
<p id="psalms-2-10"><span class="verse-num">2:10</span> <span class="verse-body">nunc ergo reges intellegite erudimini iudices terrae</span></p>
<p id="psalms-2-11"><span class="verse-num">2:11</span> <span class="verse-body">servite Domino in timore et exultate in tremore</span></p>
<p id="psalms-2-12"><span class="verse-num">2:12</span> <span class="verse-body">adorate pure ne forte irascatur et pereatis de via</span></p>
<p id="psalms-2-13"><span class="verse-num">2:13</span> <span class="verse-body">cum exarserit post paululum furor eius beati omnes qui sperant in eum __________________________________________________________________</span></p>
<h2 id="psalms-ch-3">Chapter 3</h2>
<p class="verses"><a href="#psalms-3-1">1</a> <a href="#psalms-3-2">2</a> <a href="#psalms-3-3">3</a> <a href="#psalms-3-4">4</a> <a href="#psalms-3-5">5</a> <a href="#psalms-3-6">6</a> <a href="#psalms-3-7">7</a> <a href="#psalms-3-8">8</a> <a href="#psalms-3-9">9</a></p>
<p id="psalms-3-1"><span class="verse-num">3:1</span> <span class="verse-body">canticum David cum fugeret a facie Abessalon filii sui</span></p>
<p id="psalms-3-2"><span class="verse-num">3:2</span> <span class="verse-body">Domine quare multiplicati sunt hostes mei multi consurgunt adversus me</span></p>
<p id="psalms-3-3"><span class="verse-num">3:3</span> <span class="verse-body">multi dicunt animae meae non est salus huic in Deo semper</span></p>
<p id="psalms-3-4"><span class="verse-num">3:4</span> <span class="verse-body">tu autem Domine clipeus circa me gloria mea et exaltans caput meum</span></p>
<p id="psalms-3-5"><span class="verse-num">3:5</span> <span class="verse-body">voce mea ad Dominum clamabo et exaudiet me de monte sancto suo semper</span></p>
<p id="psalms-3-6"><span class="verse-num">3:6</span> <span class="verse-body">ego dormivi et soporatus sum evigilavi quia Dominus sustentavit me</span></p>
<p id="psalms-3-7"><span class="verse-num">3:7</span> <span class="verse-body">non timebo milia populi quae circumdederunt me surge Domine salvum me fac Deus meus</span></p>
<p id="psalms-3-8"><span class="verse-num">3:8</span> <span class="verse-body">quia percussisti omnium inimicorum meorum maxillam dentes impiorum confregisti</span></p>
<p id="psalms-3-9"><span class="verse-num">3:9</span> <span class="verse-body">Domini est salus super populum tuum benedictio tua semper __________________________________________________________________</span></p>
<h2 id="psalms-ch-4">Chapter 4</h2>
<p class="verses"><a href="#psalms-4-1">1</a> <a href="#psalms-4-2">2</a> <a href="#psalms-4-3">3</a> <a href="#psalms-4-4">4</a> <a href="#psalms-4-5">5</a> <a href="#psalms-4-6">6</a> <a href="#psalms-4-7">7</a> <a href="#psalms-4-8">8</a> <a href="#psalms-4-9">9</a> <a href="#psalms-4-10">10</a></p>
<p id="psalms-4-1"><span class="verse-num">4:1</span> <span class="verse-body">victori in psalmis canticum David</span></p>
<p id="psalms-4-2"><span class="verse-num">4:2</span> <span class="verse-body">invocante me exaudi me Deus iustitiae meae in tribulatione dilatasti mihi miserere mei et exaudi orationem meam</span></p>
<p id="psalms-4-3"><span class="verse-num">4:3</span> <span class="verse-body">filii viri usquequo incliti mei ignominiose diligitis vanitatem quaerentes mendacium semper</span></p>
<p id="psalms-4-4"><span class="verse-num">4:4</span> <span class="verse-body">et cognoscite quoniam mirabilem reddidit Dominus sanctum suum Dominus exaudiet cum clamavero ad eum</span></p>
<p id="psalms-4-5"><span class="verse-num">4:5</span> <span class="verse-body">irascimini et nolite peccare loquimini in cordibus vestris super cubilia vestra et tacete semper</span></p>
<p id="psalms-4-6"><span class="verse-num">4:6</span> <span class="verse-body">sacrificate sacrificium iustitiae et fidite in Domino multi dicunt quis ostendit nobis bonum</span></p>
<p id="psalms-4-7"><span class="verse-num">4:7</span> <span class="verse-body">leva super nos lucem vultus tui Domine dedisti laetitiam in corde meo</span></p>
<p id="psalms-4-8"><span class="verse-num">4:8</span> <span class="verse-body">in tempore frumentum et vinum eorum multiplicata sunt</span></p>
<p id="psalms-4-9"><span class="verse-num">4:9</span> <span class="verse-body">in pace simul requiescam et dormiam</span></p>
<p id="psalms-4-10"><span class="verse-num">4:10</span> <span class="verse-body">quia tu Domine specialiter securum habitare fecisti me __________________________________________________________________</span></p>
<h2 id="psalms-ch-5">Chapter 5</h2>
<p class="verses"><a href="#psalms-5-1">1</a> <a href="#psalms-5-2">2</a> <a href="#psalms-5-3">3</a> <a href="#psalms-5-4">4</a> <a href="#psalms-5-5">5</a> <a href="#psalms-5-6">6</a> <a href="#psalms-5-7">7</a> <a href="#psalms-5-8">8</a> <a href="#psalms-5-9">9</a> <a href="#psalms-5-10">10</a> <a href="#psalms-5-11">11</a> <a href="#psalms-5-12">12</a> <a href="#psalms-5-13">13</a></p>
<p id="psalms-5-1"><span class="verse-num">5:1</span> <span class="verse-body">victori pro hereditatibus canticum David</span></p>
<p id="psalms-5-2"><span class="verse-num">5:2</span> <span class="verse-body">verba mea audi Domine intellege murmur meum</span></p>
<p id="psalms-5-3"><span class="verse-num">5:3</span> <span class="verse-body">rex meus et Deus meus</span></p>
<p id="psalms-5-4"><span class="verse-num">5:4</span> <span class="verse-body">quia te deprecor Domine mane audies vocem meam</span></p>
<p id="psalms-5-5"><span class="verse-num">5:5</span> <span class="verse-body">mane praeparabor ad te et contemplabor quoniam non es deus volens iniquitatem tu</span></p>
<p id="psalms-5-6"><span class="verse-num">5:6</span> <span class="verse-body">nec habitabit iuxta te malignus non stabunt iniqui in conspectu oculorum tuorum</span></p>
<p id="psalms-5-7"><span class="verse-num">5:7</span> <span class="verse-body">odisti omnes operantes iniquitatem perdes loquentes mendacium virum sanguinum et dolosum abominabitur Dominus</span></p>
<p id="psalms-5-8"><span class="verse-num">5:8</span> <span class="verse-body">ego autem in multitudine misericordiae tuae introibo in domum tuam adorabo in templo sancto tuo in timore tuo</span></p>
<p id="psalms-5-9"><span class="verse-num">5:9</span> <span class="verse-body">Domine deduc me in iustitia tua propter insidiatores meos dirige ante faciem meam viam tuam</span></p>
<p id="psalms-5-10"><span class="verse-num">5:10</span> <span class="verse-body">non est enim in ore eorum rectum interiora eorum insidiae</span></p>
<p id="psalms-5-11"><span class="verse-num">5:11</span> <span class="verse-body">sepulchrum patens guttur eorum linguam suam levificant condemna eos Deus decidant a consiliis suis iuxta multitudinem scelerum eorum expelle eos quoniam provocaverunt te</span></p>
<p id="psalms-5-12"><span class="verse-num">5:12</span> <span class="verse-body">et laetentur omnes qui sperant in te in perpetuum laudabunt et proteges eos et laetabuntur in te qui diligunt nomen tuum</span></p>
<p id="psalms-5-13"><span class="verse-num">5:13</span> <span class="verse-body">quia tu benedices iusto Domine ut scuto placabilitatis coronabis eum __________________________________________________________________</span></p>
<h2 id="psalms-ch-6">Chapter 6</h2>
<p class="verses"><a href="#psalms-6-1">1</a> <a href="#psalms-6-2">2</a> <a href="#psalms-6-3">3</a> <a href="#psalms-6-4">4</a> <a href="#psalms-6-5">5</a> <a href="#psalms-6-6">6</a> <a href="#psalms-6-7">7</a> <a href="#psalms-6-8">8</a> <a href="#psalms-6-9">9</a> <a href="#psalms-6-10">10</a> <a href="#psalms-6-11">11</a></p>
<p id="psalms-6-1"><span class="verse-num">6:1</span> <span class="verse-body">victori in psalmis super octava canticum David</span></p>
<p id="psalms-6-2"><span class="verse-num">6:2</span> <span class="verse-body">Domine ne in furore tuo arguas me neque in ira tua corripias me</span></p>
<p id="psalms-6-3"><span class="verse-num">6:3</span> <span class="verse-body">miserere mei Domine quoniam infirmus sum sana me Domine quoniam conturbata sunt ossa mea</span></p>
<p id="psalms-6-4"><span class="verse-num">6:4</span> <span class="verse-body">et anima mea turbata est valde et tu Domine usquequo</span></p>
<p id="psalms-6-5"><span class="verse-num">6:5</span> <span class="verse-body">revertere Domine erue animam meam salva me propter misericordiam tuam</span></p>
<p id="psalms-6-6"><span class="verse-num">6:6</span> <span class="verse-body">quoniam non est in morte recordatio tui in inferno quis confitebitur tibi</span></p>
<p id="psalms-6-7"><span class="verse-num">6:7</span> <span class="verse-body">laboravi in gemitu meo natare faciam tota nocte lectulum meum lacrimis meis stratum meum rigabo</span></p>
<p id="psalms-6-8"><span class="verse-num">6:8</span> <span class="verse-body">caligavit prae amaritudine oculus meus consumptus sum ab universis hostibus meis</span></p>
<p id="psalms-6-9"><span class="verse-num">6:9</span> <span class="verse-body">recedite a me omnes qui operamini iniquitatem quia audivit Dominus vocem fletus mei</span></p>
<p id="psalms-6-10"><span class="verse-num">6:10</span> <span class="verse-body">audivit Dominus deprecationem meam Dominus orationem meam suscipiet</span></p>
<p id="psalms-6-11"><span class="verse-num">6:11</span> <span class="verse-body">confundantur et conturbentur vehementer omnes inimici mei revertantur et confundantur subito __________________________________________________________________</span></p>
<h2 id="psalms-ch-7">Chapter 7</h2>
<p class="verses"><a href="#psalms-7-1">1</a> <a href="#psalms-7-2">2</a> <a href="#psalms-7-3">3</a> <a href="#psalms-7-4">4</a> <a href="#psalms-7-5">5</a> <a href="#psalms-7-6">6</a> <a href="#psalms-7-7">7</a> <a href="#psalms-7-8">8</a> <a href="#psalms-7-9">9</a> <a href="#psalms-7-10">10</a> <a href="#psalms-7-11">11</a> <a href="#psalms-7-12">12</a> <a href="#psalms-7-13">13</a> <a href="#psalms-7-14">14</a> <a href="#psalms-7-15">15</a> <a href="#psalms-7-16">16</a> <a href="#psalms-7-17">17</a> <a href="#psalms-7-18">18</a></p>
<p id="psalms-7-1"><span class="verse-num">7:1</span> <span class="verse-body">pro ignoratione David quod cecinit Domino super verbis Aethiopis filii Iemini</span></p>
<p id="psalms-7-2"><span class="verse-num">7:2</span> <span class="verse-body">Domine Deus meus in te speravi salva me ab omnibus persequentibus me et libera me</span></p>
<p id="psalms-7-3"><span class="verse-num">7:3</span> <span class="verse-body">ne forte capiat ut leo animam meam laceret et non sit qui eruat</span></p>
<p id="psalms-7-4"><span class="verse-num">7:4</span> <span class="verse-body">Domine Deus meus si feci istud si est iniquitas in manibus meis</span></p>
<p id="psalms-7-5"><span class="verse-num">7:5</span> <span class="verse-body">si reddidi retribuentibus mihi malum et dimisi hostes meos vacuos</span></p>
<p id="psalms-7-6"><span class="verse-num">7:6</span> <span class="verse-body">persequatur inimicus animam meam et adprehendat et conculcet in terra vitam meam et gloriam meam in pulverem conlocet semper</span></p>
<p id="psalms-7-7"><span class="verse-num">7:7</span> <span class="verse-body">surge Domine in furore tuo elevare indignans super hostes meos et consurge ad me iudicio quod mandasti</span></p>
<p id="psalms-7-8"><span class="verse-num">7:8</span> <span class="verse-body">et congregatio tribuum circumdet te et pro hac in altum revertere</span></p>
<p id="psalms-7-9"><span class="verse-num">7:9</span> <span class="verse-body">Dominus iudicabit populos iudica me Domine secundum iustitiam meam et secundum simplicitatem meam quae est in me</span></p>
<p id="psalms-7-10"><span class="verse-num">7:10</span> <span class="verse-body">consumatur malum iniquorum et confirmetur iustitia probator cordis et renum Deus iustus</span></p>
<p id="psalms-7-11"><span class="verse-num">7:11</span> <span class="verse-body">clipeus meus in Deo qui salvat rectos corde</span></p>
<p id="psalms-7-12"><span class="verse-num">7:12</span> <span class="verse-body">Deus iudex iustus et fortis comminans tota die</span></p>
<p id="psalms-7-13"><span class="verse-num">7:13</span> <span class="verse-body">non convertenti gladium suum acuet arcum suum tetendit et paravit illum</span></p>
<p id="psalms-7-14"><span class="verse-num">7:14</span> <span class="verse-body">et in ipso praeparavit vasa mortis sagittas suas ad conburendum operatus est</span></p>
<p id="psalms-7-15"><span class="verse-num">7:15</span> <span class="verse-body">ecce parturit iniquitatem et concepto dolore peperit mendacium</span></p>
<p id="psalms-7-16"><span class="verse-num">7:16</span> <span class="verse-body">lacum aperuit et effodit eum et incidet in interitum quem operatus est</span></p>
<p id="psalms-7-17"><span class="verse-num">7:17</span> <span class="verse-body">revertetur dolor suus in caput eius et super verticem eius iniquitas sua descendet</span></p>
<p id="psalms-7-18"><span class="verse-num">7:18</span> <span class="verse-body">confitebor Domino secundum iustitiam eius et cantabo nomini Domini altissimi __________________________________________________________________</span></p>
<h2 id="psalms-ch-8">Chapter 8</h2>
<p class="verses"><a href="#psalms-8-1">1</a> <a href="#psalms-8-2">2</a> <a href="#psalms-8-3">3</a> <a href="#psalms-8-4">4</a> <a href="#psalms-8-5">5</a> <a href="#psalms-8-6">6</a> <a href="#psalms-8-7">7</a> <a href="#psalms-8-8">8</a> <a href="#psalms-8-9">9</a> <a href="#psalms-8-10">10</a></p>
<p id="psalms-8-1"><span class="verse-num">8:1</span> <span class="verse-body">victori pro torcularibus canticum David</span></p>
<p id="psalms-8-2"><span class="verse-num">8:2</span> <span class="verse-body">Domine Dominator noster quam grande est nomen tuum in universa terra qui posuisti gloriam tuam super caelos</span></p>
<p id="psalms-8-3"><span class="verse-num">8:3</span> <span class="verse-body">ex ore infantium et lactantium perfecisti laudem propter adversarios meos ut quiescat inimicus et ultor</span></p>
<p id="psalms-8-4"><span class="verse-num">8:4</span> <span class="verse-body">videbo enim caelos tuos opera digitorum tuorum lunam et stellas quae fundasti</span></p>
<p id="psalms-8-5"><span class="verse-num">8:5</span> <span class="verse-body">quid est homo quoniam recordaris eius vel filius hominis quoniam visitas eum</span></p>
<p id="psalms-8-6"><span class="verse-num">8:6</span> <span class="verse-body">minues eum paulo minus a Deo gloria et decore coronabis eum</span></p>
<p id="psalms-8-7"><span class="verse-num">8:7</span> <span class="verse-body">dabis ei potestatem super opera manuum tuarum</span></p>
<p id="psalms-8-8"><span class="verse-num">8:8</span> <span class="verse-body">cuncta posuisti sub pedibus eius oves et armenta omnia insuper et animalia agri</span></p>
<p id="psalms-8-9"><span class="verse-num">8:9</span> <span class="verse-body">aves caeli et pisces maris qui pertranseunt semitas ponti</span></p>
<p id="psalms-8-10"><span class="verse-num">8:10</span> <span class="verse-body">Domine Dominator noster quam grande est nomen tuum in universa terra __________________________________________________________________</span></p>
<h2 id="psalms-ch-9">Chapter 9</h2>
<p class="verses"><a href="#psalms-9-1">1</a> <a href="#psalms-9-2">2</a> <a href="#psalms-9-3">3</a> <a href="#psalms-9-4">4</a> <a href="#psalms-9-5">5</a> <a href="#psalms-9-6">6</a> <a href="#psalms-9-7">7</a> <a href="#psalms-9-8">8</a> <a href="#psalms-9-9">9</a> <a href="#psalms-9-10">10</a> <a href="#psalms-9-11">11</a> <a href="#psalms-9-12">12</a> <a href="#psalms-9-13">13</a> <a href="#psalms-9-14">14</a> <a href="#psalms-9-15">15</a> <a href="#psalms-9-16">16</a> <a href="#psalms-9-17">17</a> <a href="#psalms-9-18">18</a> <a href="#psalms-9-19">19</a> <a href="#psalms-9-20">20</a> <a href="#psalms-9-21">21</a> <a href="#psalms-9-22">22</a> <a href="#psalms-9-23">23</a> <a href="#psalms-9-24">24</a> <a href="#psalms-9-25">25</a> <a href="#psalms-9-26">26</a> <a href="#psalms-9-27">27</a> <a href="#psalms-9-28">28</a> <a href="#psalms-9-29">29</a> <a href="#psalms-9-30">30</a> <a href="#psalms-9-31">31</a> <a href="#psalms-9-32">32</a> <a href="#psalms-9-33">33</a> <a href="#psalms-9-34">34</a> <a href="#psalms-9-35">35</a> <a href="#psalms-9-36">36</a> <a href="#psalms-9-37">37</a> <a href="#psalms-9-38">38</a> <a href="#psalms-9-39">39</a></p>
<p id="psalms-9-1"><span class="verse-num">9:1</span> <span class="verse-body">victori pro morte filii canticum David</span></p>
<p id="psalms-9-2"><span class="verse-num">9:2</span> <span class="verse-body">confitebor Domino in toto corde meo narrabo omnia mirabilia tua</span></p>
<p id="psalms-9-3"><span class="verse-num">9:3</span> <span class="verse-body">laetabor et gaudebo in te canam nomini tuo Altissimi</span></p>
<p id="psalms-9-4"><span class="verse-num">9:4</span> <span class="verse-body">cum ceciderint inimici mei retrorsum et corruerint et perierint a facie tua</span></p>
<p id="psalms-9-5"><span class="verse-num">9:5</span> <span class="verse-body">fecisti enim iudicium meum et causam meam sedisti super solium iudex iustitiae</span></p>
<p id="psalms-9-6"><span class="verse-num">9:6</span> <span class="verse-body">increpuisti gentes periit impius nomen eorum delisti in sempiternum et iugiter</span></p>
<p id="psalms-9-7"><span class="verse-num">9:7</span> <span class="verse-body">conpletae sunt solitudines in finem et civitates subvertisti periit memoria eorum cum ipsis</span></p>
<p id="psalms-9-8"><span class="verse-num">9:8</span> <span class="verse-body">Dominus autem in sempiternum sedebit stabilivit ad iudicandum solium suum</span></p>
<p id="psalms-9-9"><span class="verse-num">9:9</span> <span class="verse-body">et ipse iudicat orbem in iustitia iudicat populos in aequitatibus</span></p>
<p id="psalms-9-10"><span class="verse-num">9:10</span> <span class="verse-body">et erit Dominus elevatio oppresso elevatio oportuna in angustia</span></p>
<p id="psalms-9-11"><span class="verse-num">9:11</span> <span class="verse-body">et confident in te qui noverunt nomen tuum quoniam non dereliquisti quaerentes te Domine</span></p>
<p id="psalms-9-12"><span class="verse-num">9:12</span> <span class="verse-body">cantate Domino habitatori Sion adnuntiate in populis commutationes eius</span></p>
<p id="psalms-9-13"><span class="verse-num">9:13</span> <span class="verse-body">quoniam quaerens sanguinem eorum recordatus est nec oblitus est clamoris pauperum</span></p>
<p id="psalms-9-14"><span class="verse-num">9:14</span> <span class="verse-body">misertus est mei Dominus vidit adflictionem meam ex inimicis meis</span></p>
<p id="psalms-9-15"><span class="verse-num">9:15</span> <span class="verse-body">qui exaltat me de portis mortis ut narrem omnes laudes tuas in portis filiae Sion</span></p>
<p id="psalms-9-16"><span class="verse-num">9:16</span> <span class="verse-body">exultabo in salutari tuo demersae sunt gentes in interitu quem fecerunt in rete quod absconderant captus est pes eorum</span></p>
<p id="psalms-9-17"><span class="verse-num">9:17</span> <span class="verse-body">agnitus est Dominus iudicium faciens in opere manuum suarum corruit impius sonitu sempiterno</span></p>
<p id="psalms-9-18"><span class="verse-num">9:18</span> <span class="verse-body">convertantur impii in infernum omnes gentes quae oblitae sunt Deum</span></p>
<p id="psalms-9-19"><span class="verse-num">9:19</span> <span class="verse-body">quoniam non in aeternum oblivioni erit pauper expectatio pauperum non peribit in perpetuum</span></p>
<p id="psalms-9-20"><span class="verse-num">9:20</span> <span class="verse-body">surge Domine non confortetur homo iudicentur gentes ante faciem tuam</span></p>
<p id="psalms-9-21"><span class="verse-num">9:21</span> <span class="verse-body">pone Domine terrorem eis sciant gentes homines se esse semper</span></p>
<p id="psalms-9-22"><span class="verse-num">9:22</span> <span class="verse-body">quare Domine stas a longe dispicis in temporibus angustiae</span></p>
<p id="psalms-9-23"><span class="verse-num">9:23</span> <span class="verse-body">in superbia impii ardet pauper capiantur in sceleribus quae cogitaverunt</span></p>
<p id="psalms-9-24"><span class="verse-num">9:24</span> <span class="verse-body">quia laudavit impius desiderium animae suae et avarus adplaudens sibi</span></p>
<p id="psalms-9-25"><span class="verse-num">9:25</span> <span class="verse-body">blasphemavit Dominum impius secundum altitudinem furoris sui non requiret</span></p>
<p id="psalms-9-26"><span class="verse-num">9:26</span> <span class="verse-body">nec est Deus in omnibus cogitationibus eius parturiunt viae eius in omni tempore longe sunt iudicia tua a facie eius omnes inimicos suos dispicit</span></p>
<p id="psalms-9-27"><span class="verse-num">9:27</span> <span class="verse-body">loquitur in corde suo non movebor in generatione et generatione ero sine malo</span></p>
<p id="psalms-9-28"><span class="verse-num">9:28</span> <span class="verse-body">maledictione os eius plenum est et dolis et avaritia sub lingua eius dolor et iniquitas</span></p>
<p id="psalms-9-29"><span class="verse-num">9:29</span> <span class="verse-body">sedet insidians iuxta vestibula in absconditis ut interficiat innocentem</span></p>
<p id="psalms-9-30"><span class="verse-num">9:30</span> <span class="verse-body">oculi eius robustos tuos circumspiciunt insidiatur in abscondito quasi leo in cubili insidiatur ut rapiat pauperem rapiet pauperem cum adtraxerit eum ad rete suum</span></p>
<p id="psalms-9-31"><span class="verse-num">9:31</span> <span class="verse-body">et confractum subiciet et inruet viribus suis valenter</span></p>
<p id="psalms-9-32"><span class="verse-num">9:32</span> <span class="verse-body">dixit in corde suo oblitus est Deus abscondit faciem suam non respiciet in perpetuum</span></p>
<p id="psalms-9-33"><span class="verse-num">9:33</span> <span class="verse-body">surge Domine Deus leva manum tuam noli oblivisci pauperum</span></p>
<p id="psalms-9-34"><span class="verse-num">9:34</span> <span class="verse-body">quare blasphemat impius Deum dicens in corde suo quod non requirat</span></p>
<p id="psalms-9-35"><span class="verse-num">9:35</span> <span class="verse-body">vides quia tu laborem et furorem respicis ut detur in manu tua tibi relinquuntur fortes tui pupillo tu es factus adiutor</span></p>
<p id="psalms-9-36"><span class="verse-num">9:36</span> <span class="verse-body">contere brachium impii et maligni quaeres impietatem eius et non invenies</span></p>
<p id="psalms-9-37"><span class="verse-num">9:37</span> <span class="verse-body">Dominus rex saeculi et aeternitatis perierunt gentes de terra eius</span></p>
<p id="psalms-9-38"><span class="verse-num">9:38</span> <span class="verse-body">desiderium pauperum audit Dominus praeparasti ut cor eorum audiat auris tua</span></p>
<p id="psalms-9-39"><span class="verse-num">9:39</span> <span class="verse-body">ut iudices pupillum et oppressum et nequaquam ultra superbiat homo de terra __________________________________________________________________</span></p>
<h2 id="psalms-ch-10">Chapter 10</h2>
<p class="verses"><a href="#psalms-10-1">1</a> <a href="#psalms-10-2">2</a> <a href="#psalms-10-3">3</a> <a href="#psalms-10-4">4</a> <a href="#psalms-10-5">5</a> <a href="#psalms-10-6">6</a> <a href="#psalms-10-7">7</a> <a href="#psalms-10-8">8</a></p>
<p id="psalms-10-1"><span class="verse-num">10:1</span> <span class="verse-body">victori David</span></p>
<p id="psalms-10-2"><span class="verse-num">10:2</span> <span class="verse-body">in Domino speravi quomodo dicitis animae meae transvola in montem ut avis</span></p>
<p id="psalms-10-3"><span class="verse-num">10:3</span> <span class="verse-body">quia ecce impii tetenderunt arcum posuerunt sagittam suam super nervum ut sagittent in abscondito rectos corde</span></p>
<p id="psalms-10-4"><span class="verse-num">10:4</span> <span class="verse-body">quia leges dissipatae sunt iustus quid operatus est</span></p>
<p id="psalms-10-5"><span class="verse-num">10:5</span> <span class="verse-body">Dominus in templo sancto suo Dominus in caelo thronus eius oculi eius vident palpebrae eius probant filios hominum</span></p>
<p id="psalms-10-6"><span class="verse-num">10:6</span> <span class="verse-body">Dominus iustum probat impium autem et diligentem iniquitatem odit anima eius</span></p>
<p id="psalms-10-7"><span class="verse-num">10:7</span> <span class="verse-body">pluet super peccatores laqueos ignis et sulphur et spiritus tempestatum pars calicis eorum</span></p>
<p id="psalms-10-8"><span class="verse-num">10:8</span> <span class="verse-body">quoniam iustus Dominus iustitias dilexit rectum videbunt facies eorum __________________________________________________________________</span></p>
<h2 id="psalms-ch-11">Chapter 11</h2>
<p class="verses"><a href="#psalms-11-1">1</a> <a href="#psalms-11-2">2</a> <a href="#psalms-11-3">3</a> <a href="#psalms-11-4">4</a> <a href="#psalms-11-5">5</a> <a href="#psalms-11-6">6</a> <a href="#psalms-11-7">7</a> <a href="#psalms-11-8">8</a> <a href="#psalms-11-9">9</a></p>
<p id="psalms-11-1"><span class="verse-num">11:1</span> <span class="verse-body">victori pro octava canticum David</span></p>
<p id="psalms-11-2"><span class="verse-num">11:2</span> <span class="verse-body">salva Domine quoniam defecit sanctus quoniam inminuti sunt fideles a filiis hominum</span></p>
<p id="psalms-11-3"><span class="verse-num">11:3</span> <span class="verse-body">frustra loquuntur unusquisque proximo suo labium subdolum in corde et corde locuti sunt</span></p>
<p id="psalms-11-4"><span class="verse-num">11:4</span> <span class="verse-body">disperdat Dominus omnia labia dolosa linguam magniloquam</span></p>
<p id="psalms-11-5"><span class="verse-num">11:5</span> <span class="verse-body">qui dixerunt linguam nostram roboremus labia nostra nobiscum sunt quis dominus noster est</span></p>
<p id="psalms-11-6"><span class="verse-num">11:6</span> <span class="verse-body">propter vastitatem inopum et gemitum pauperum nunc consurgam dicit Dominus ponam in salutari auxilium eorum</span></p>
<p id="psalms-11-7"><span class="verse-num">11:7</span> <span class="verse-body">eloquia Domini eloquia munda argentum igne probatum separatum a terra colatum septuplum</span></p>
<p id="psalms-11-8"><span class="verse-num">11:8</span> <span class="verse-body">tu Domine custodies ea servabis nos a generatione hac in aeternum</span></p>
<p id="psalms-11-9"><span class="verse-num">11:9</span> <span class="verse-body">in circuitu impii ambulabunt cum exaltati fuerint vilissimi filiorum hominum __________________________________________________________________</span></p>
<h2 id="psalms-ch-12">Chapter 12</h2>
<p class="verses"><a href="#psalms-12-1">1</a> <a href="#psalms-12-2">2</a> <a href="#psalms-12-3">3</a> <a href="#psalms-12-4">4</a> <a href="#psalms-12-5">5</a> <a href="#psalms-12-6">6</a></p>
<p id="psalms-12-1"><span class="verse-num">12:1</span> <span class="verse-body">victori canticum David usquequo Domine oblivisceris mei penitus usquequo abscondes faciem tuam a me</span></p>
<p id="psalms-12-2"><span class="verse-num">12:2</span> <span class="verse-body">usquequo ponam consilia in anima mea dolorem in corde meo per diem</span></p>
<p id="psalms-12-3"><span class="verse-num">12:3</span> <span class="verse-body">usquequo exaltabitur inimicus meus super me</span></p>
<p id="psalms-12-4"><span class="verse-num">12:4</span> <span class="verse-body">convertere exaudi me Domine Deus meus inlumina oculos meos ne umquam obdormiam in mortem</span></p>
<p id="psalms-12-5"><span class="verse-num">12:5</span> <span class="verse-body">nequando dicat inimicus meus praevalui adversus eum hostes mei exultabunt cum motus fuero</span></p>
<p id="psalms-12-6"><span class="verse-num">12:6</span> <span class="verse-body">ego autem in misericordia tua confido exultabit cor meum in salutari tuo cantabo Domino quia reddidit mihi __________________________________________________________________</span></p>
<h2 id="psalms-ch-13">Chapter 13</h2>
<p class="verses"><a href="#psalms-13-1">1</a> <a href="#psalms-13-2">2</a> <a href="#psalms-13-3">3</a> <a href="#psalms-13-4">4</a> <a href="#psalms-13-5">5</a> <a href="#psalms-13-6">6</a> <a href="#psalms-13-7">7</a></p>
<p id="psalms-13-1"><span class="verse-num">13:1</span> <span class="verse-body">victori David dixit stultus in corde suo non est Deus corrupti sunt et abominabiles facti sunt studiose non est qui faciat bonum</span></p>
<p id="psalms-13-2"><span class="verse-num">13:2</span> <span class="verse-body">Dominus de caelo prospexit super filios hominum ut videret si esset intellegens requirens Deum</span></p>
<p id="psalms-13-3"><span class="verse-num">13:3</span> <span class="verse-body">omnes recesserunt simul conglutinati sunt non est qui faciat bonum non est usque ad unum</span></p>
<p id="psalms-13-4"><span class="verse-num">13:4</span> <span class="verse-body">nonne cognoscent omnes qui operantur iniquitatem qui devorant populum meum ut cibum panis</span></p>
<p id="psalms-13-5"><span class="verse-num">13:5</span> <span class="verse-body">Dominum non invocaverunt ibi timebunt formidine</span></p>
<p id="psalms-13-6"><span class="verse-num">13:6</span> <span class="verse-body">quoniam Deus in generatione iusta est consilium pauperum confudistis quoniam Dominus spes eius est</span></p>
<p id="psalms-13-7"><span class="verse-num">13:7</span> <span class="verse-body">quis dabit de Sion salutem Israhel quando reduxerit Dominus captivitatem populi sui exultabit Iacob et laetabitur Israhel __________________________________________________________________</span></p>
<h2 id="psalms-ch-14">Chapter 14</h2>
<p class="verses"><a href="#psalms-14-1">1</a> <a href="#psalms-14-2">2</a> <a href="#psalms-14-3">3</a> <a href="#psalms-14-4">4</a> <a href="#psalms-14-5">5</a></p>
<p id="psalms-14-1"><span class="verse-num">14:1</span> <span class="verse-body">canticum David Domine quis peregrinabitur in tentorio tuo et quis habitabit in monte sancto tuo</span></p>
<p id="psalms-14-2"><span class="verse-num">14:2</span> <span class="verse-body">qui ingreditur sine macula et operatur iustitiam</span></p>
<p id="psalms-14-3"><span class="verse-num">14:3</span> <span class="verse-body">loquiturque veritatem in corde suo qui non est facilis in lingua sua neque fecit amico suo malum et obprobrium non sustinuit super vicino suo</span></p>
<p id="psalms-14-4"><span class="verse-num">14:4</span> <span class="verse-body">dispicitur oculis eius inprobus timentes autem Dominum glorificat iurat ut se adfligat et non mutat</span></p>
<p id="psalms-14-5"><span class="verse-num">14:5</span> <span class="verse-body">pecuniam suam non dedit ad usuram et munera adversum innoxium non accepit qui facit haec non movebitur in aeternum __________________________________________________________________</span></p>
<h2 id="psalms-ch-15">Chapter 15</h2>
<p class="verses"><a href="#psalms-15-1">1</a> <a href="#psalms-15-2">2</a> <a href="#psalms-15-3">3</a> <a href="#psalms-15-4">4</a> <a href="#psalms-15-5">5</a> <a href="#psalms-15-6">6</a> <a href="#psalms-15-7">7</a> <a href="#psalms-15-8">8</a> <a href="#psalms-15-9">9</a> <a href="#psalms-15-10">10</a></p>
<p id="psalms-15-1"><span class="verse-num">15:1</span> <span class="verse-body">humilis et simplicis David custodi me Deus quoniam speravi in te</span></p>
<p id="psalms-15-2"><span class="verse-num">15:2</span> <span class="verse-body">dicens Deo Dominus meus es tu bene mihi non est sine te</span></p>
<p id="psalms-15-3"><span class="verse-num">15:3</span> <span class="verse-body">sanctis qui in terra sunt et magnificis omnis voluntas mea in eis</span></p>
<p id="psalms-15-4"><span class="verse-num">15:4</span> <span class="verse-body">multiplicabuntur idola eorum post tergum sequentium non litabo libamina eorum de sanguine neque adsumam nomina eorum in labiis meis</span></p>
<p id="psalms-15-5"><span class="verse-num">15:5</span> <span class="verse-body">Dominus pars hereditatis meae et calicis mei tu possessor sortis meae</span></p>
<p id="psalms-15-6"><span class="verse-num">15:6</span> <span class="verse-body">lineae ceciderunt mihi in pulcherrimis et hereditas speciosissima mea est</span></p>
<p id="psalms-15-7"><span class="verse-num">15:7</span> <span class="verse-body">benedicam Domino qui dedit consilium mihi insuper et noctibus erudierunt me renes mei</span></p>
<p id="psalms-15-8"><span class="verse-num">15:8</span> <span class="verse-body">proponebam in conspectu meo semper quia a dextris meis est ne commovear</span></p>
<p id="psalms-15-9"><span class="verse-num">15:9</span> <span class="verse-body">propterea laetatum est cor meum et exultavit gloria mea et caro mea habitavit confidenter</span></p>
<p id="psalms-15-10"><span class="verse-num">15:10</span> <span class="verse-body">non enim derelinques animam meam in inferno nec dabis sanctum tuum videre corruptionem ostendes mihi semitam vitae plenitudinem laetitiarum ante vultum tuum decores in dextera tua aeternos __________________________________________________________________</span></p>
<h2 id="psalms-ch-16">Chapter 16</h2>
<p class="verses"><a href="#psalms-16-1">1</a> <a href="#psalms-16-2">2</a> <a href="#psalms-16-3">3</a> <a href="#psalms-16-4">4</a> <a href="#psalms-16-5">5</a> <a href="#psalms-16-6">6</a> <a href="#psalms-16-7">7</a> <a href="#psalms-16-8">8</a> <a href="#psalms-16-9">9</a> <a href="#psalms-16-10">10</a> <a href="#psalms-16-11">11</a> <a href="#psalms-16-12">12</a> <a href="#psalms-16-13">13</a> <a href="#psalms-16-14">14</a> <a href="#psalms-16-15">15</a></p>
<p id="psalms-16-1"><span class="verse-num">16:1</span> <span class="verse-body">oratio David audi Deus iustum intende deprecationem meam auribus percipe orationem meam absque labiis mendacii</span></p>
<p id="psalms-16-2"><span class="verse-num">16:2</span> <span class="verse-body">de vultu tuo iudicium meum prodeat oculi tui videant aequitates</span></p>
<p id="psalms-16-3"><span class="verse-num">16:3</span> <span class="verse-body">probasti cor meum visitasti nocte conflasti me et non invenisti</span></p>
<p id="psalms-16-4"><span class="verse-num">16:4</span> <span class="verse-body">cogitationes meas transire os meum in opere hominum propter verbum labiorum tuorum ego observavi vias latronis</span></p>
<p id="psalms-16-5"><span class="verse-num">16:5</span> <span class="verse-body">sustenta gressus meos in callibus tuis et non labentur vestigia mea</span></p>
<p id="psalms-16-6"><span class="verse-num">16:6</span> <span class="verse-body">ego invocavi te quia exaudies me Deus inclina aurem tuam mihi audi eloquium meum</span></p>
<p id="psalms-16-7"><span class="verse-num">16:7</span> <span class="verse-body">mirabilem fac misericordiam tuam salvator sperantium</span></p>
<p id="psalms-16-8"><span class="verse-num">16:8</span> <span class="verse-body">a resistentibus dexterae tuae custodi me quasi pupillam intus in oculo in umbra alarum tuarum protege me</span></p>
<p id="psalms-16-9"><span class="verse-num">16:9</span> <span class="verse-body">a facie impiorum vastantium me inimici mei animam meam circumdederunt</span></p>
<p id="psalms-16-10"><span class="verse-num">16:10</span> <span class="verse-body">adipe suo concluserunt et ore locuti sunt superbe</span></p>
<p id="psalms-16-11"><span class="verse-num">16:11</span> <span class="verse-body">incedentes adversum me nunc circumdederunt me oculos suos posuerunt declinare in terram</span></p>
<p id="psalms-16-12"><span class="verse-num">16:12</span> <span class="verse-body">similitudo eius quasi leonis desiderantis praedam et quasi catuli leonis sedentis in absconditis</span></p>
<p id="psalms-16-13"><span class="verse-num">16:13</span> <span class="verse-body">surge Domine praeveni faciem eius incurva eum salva animam meam ab impio qui est gladius tuus</span></p>
<p id="psalms-16-14"><span class="verse-num">16:14</span> <span class="verse-body">a viris manus tuae Domine qui mortui sunt in profundo quorum pars in vita et quorum de absconditis tuis replesti ventrem qui satiabuntur filiis et dimittent reliquias suas parvulis eorum</span></p>
<p id="psalms-16-15"><span class="verse-num">16:15</span> <span class="verse-body">ego in iustitia videbo faciem tuam implebor cum evigilavero similitudine tua __________________________________________________________________</span></p>
<h2 id="psalms-ch-17">Chapter 17</h2>
<p class="verses"><a href="#psalms-17-1">1</a> <a href="#psalms-17-2">2</a> <a href="#psalms-17-3">3</a> <a href="#psalms-17-4">4</a> <a href="#psalms-17-5">5</a> <a href="#psalms-17-6">6</a> <a href="#psalms-17-7">7</a> <a href="#psalms-17-8">8</a> <a href="#psalms-17-9">9</a> <a href="#psalms-17-10">10</a> <a href="#psalms-17-11">11</a> <a href="#psalms-17-12">12</a> <a href="#psalms-17-13">13</a> <a href="#psalms-17-14">14</a> <a href="#psalms-17-15">15</a> <a href="#psalms-17-16">16</a> <a href="#psalms-17-17">17</a> <a href="#psalms-17-18">18</a> <a href="#psalms-17-19">19</a> <a href="#psalms-17-20">20</a> <a href="#psalms-17-21">21</a> <a href="#psalms-17-22">22</a> <a href="#psalms-17-23">23</a> <a href="#psalms-17-24">24</a> <a href="#psalms-17-25">25</a> <a href="#psalms-17-26">26</a> <a href="#psalms-17-27">27</a> <a href="#psalms-17-28">28</a> <a href="#psalms-17-29">29</a> <a href="#psalms-17-30">30</a> <a href="#psalms-17-31">31</a> <a href="#psalms-17-32">32</a> <a href="#psalms-17-33">33</a> <a href="#psalms-17-34">34</a> <a href="#psalms-17-35">35</a> <a href="#psalms-17-36">36</a> <a href="#psalms-17-37">37</a> <a href="#psalms-17-38">38</a> <a href="#psalms-17-39">39</a> <a href="#psalms-17-40">40</a> <a href="#psalms-17-41">41</a> <a href="#psalms-17-42">42</a> <a href="#psalms-17-43">43</a> <a href="#psalms-17-44">44</a> <a href="#psalms-17-45">45</a> <a href="#psalms-17-46">46</a> <a href="#psalms-17-47">47</a> <a href="#psalms-17-48">48</a> <a href="#psalms-17-49">49</a> <a href="#psalms-17-50">50</a> <a href="#psalms-17-51">51</a></p>
<p id="psalms-17-1"><span class="verse-num">17:1</span> <span class="verse-body">victori servo Domini David quae locutus est Domino verba cantici huius in die qua liberavit eum Dominus de manu omnium inimicorum suorum et de manu Saul et ait</span></p>
<p id="psalms-17-2"><span class="verse-num">17:2</span> <span class="verse-body">diligam te Domine fortitudo mea</span></p>
<p id="psalms-17-3"><span class="verse-num">17:3</span> <span class="verse-body">Domine petra mea et robur meum et salvator meus Deus meus fortis meus sperabo in eo scutum meum et cornu salutis meae susceptor meus</span></p>
<p id="psalms-17-4"><span class="verse-num">17:4</span> <span class="verse-body">laudatum invocabo Dominum et ab inimicis meis salvus ero</span></p>
<p id="psalms-17-5"><span class="verse-num">17:5</span> <span class="verse-body">circumdederunt me funes mortis et torrentes diabuli terruerunt me</span></p>
<p id="psalms-17-6"><span class="verse-num">17:6</span> <span class="verse-body">funes inferi circumdederunt me praevenerunt me laquei mortis</span></p>
<p id="psalms-17-7"><span class="verse-num">17:7</span> <span class="verse-body">in tribulatione mea invocabo Dominum et ad Deum meum clamabo exaudiet de templo suo vocem meam et clamor meus ante faciem eius veniet in aures eius</span></p>
<p id="psalms-17-8"><span class="verse-num">17:8</span> <span class="verse-body">commota est et contremuit terra et fundamenta montium concussa sunt et conquassata quoniam iratus est</span></p>
<p id="psalms-17-9"><span class="verse-num">17:9</span> <span class="verse-body">ascendit fumus de furore eius et ignis ex ore eius devorans carbones incensi sunt ab eo</span></p>
<p id="psalms-17-10"><span class="verse-num">17:10</span> <span class="verse-body">inclinavit caelos et descendit et caligo sub pedibus eius</span></p>
<p id="psalms-17-11"><span class="verse-num">17:11</span> <span class="verse-body">et ascendit super cherub et volavit super pinnas venti</span></p>
<p id="psalms-17-12"><span class="verse-num">17:12</span> <span class="verse-body">posuit tenebras latibulum suum in circuitu eius tabernaculum eius tenebrosas aquas in nubibus aetheris</span></p>
<p id="psalms-17-13"><span class="verse-num">17:13</span> <span class="verse-body">prae fulgore in conspectu eius nubes transierunt grando et carbones ignis</span></p>
<p id="psalms-17-14"><span class="verse-num">17:14</span> <span class="verse-body">et intonuit de caelo Dominus et Altissimus dedit vocem suam grandinem et carbones ignis</span></p>
<p id="psalms-17-15"><span class="verse-num">17:15</span> <span class="verse-body">et emisit sagittas suas et dissipavit eos fulgora multiplicavit et conturbavit illos</span></p>
<p id="psalms-17-16"><span class="verse-num">17:16</span> <span class="verse-body">et apparuerunt effusiones aquarum et revelata sunt fundamenta orbis ab increpatione tua Domine ab inspiratione spiritus furoris tui</span></p>
<p id="psalms-17-17"><span class="verse-num">17:17</span> <span class="verse-body">misit de alto et accepit me extraxit me de aquis multis</span></p>
<p id="psalms-17-18"><span class="verse-num">17:18</span> <span class="verse-body">liberavit me de inimicis meis potentissimis et de his qui oderant me quoniam robustiores me erant</span></p>
<p id="psalms-17-19"><span class="verse-num">17:19</span> <span class="verse-body">praevenerunt me in die adflictionis meae et factus est Dominus firmamentum meum</span></p>
<p id="psalms-17-20"><span class="verse-num">17:20</span> <span class="verse-body">et eduxit me in latitudinem liberavit me quia placuit ei</span></p>
<p id="psalms-17-21"><span class="verse-num">17:21</span> <span class="verse-body">retribuit mihi Dominus secundum iustitiam meam et secundum munditiam manuum mearum reddidit mihi</span></p>
<p id="psalms-17-22"><span class="verse-num">17:22</span> <span class="verse-body">quia custodivi vias Domini et non egi impie a Deo meo</span></p>
<p id="psalms-17-23"><span class="verse-num">17:23</span> <span class="verse-body">omnia enim iudicia eius in conspectu meo et praecepta eius non amovi a me</span></p>
<p id="psalms-17-24"><span class="verse-num">17:24</span> <span class="verse-body">et fui inmaculatus cum eo et custodivi me ab iniquitate mea</span></p>
<p id="psalms-17-25"><span class="verse-num">17:25</span> <span class="verse-body">et restituit Dominus mihi secundum iustitiam meam et secundum munditiam manuum mearum in conspectu oculorum eius</span></p>
<p id="psalms-17-26"><span class="verse-num">17:26</span> <span class="verse-body">cum sancto sanctus eris cum viro innocente innocenter ages</span></p>
<p id="psalms-17-27"><span class="verse-num">17:27</span> <span class="verse-body">cum electo electus eris et cum perverso pervertes</span></p>
<p id="psalms-17-28"><span class="verse-num">17:28</span> <span class="verse-body">quia tu populum pauperem salvabis et oculos excelsos humiliabis</span></p>
<p id="psalms-17-29"><span class="verse-num">17:29</span> <span class="verse-body">quia tu inluminabis lucernam meam Domine Deus meus inlustrabis tenebras meas</span></p>
<p id="psalms-17-30"><span class="verse-num">17:30</span> <span class="verse-body">in te enim curram accinctus et in Deo meo transiliam murum</span></p>
<p id="psalms-17-31"><span class="verse-num">17:31</span> <span class="verse-body">Deus inmaculata via eius eloquium Domini igne examinatum scutum est omnium sperantium in se</span></p>
<p id="psalms-17-32"><span class="verse-num">17:32</span> <span class="verse-body">quis est deus praeter Dominum et quis fortis praeter Deum nostrum</span></p>
<p id="psalms-17-33"><span class="verse-num">17:33</span> <span class="verse-body">Deus qui accingit me fortitudine et posuit inmaculatam viam meam</span></p>
<p id="psalms-17-34"><span class="verse-num">17:34</span> <span class="verse-body">coaequans pedes meos cervis et super excelsa statuens me</span></p>
<p id="psalms-17-35"><span class="verse-num">17:35</span> <span class="verse-body">docens manus meas ad proelium et conponens quasi arcum aereum brachia mea</span></p>
<p id="psalms-17-36"><span class="verse-num">17:36</span> <span class="verse-body">dedisti mihi clipeum salutis tuae et dextera tua confortavit me et mansuetudo tua multiplicavit me</span></p>
<p id="psalms-17-37"><span class="verse-num">17:37</span> <span class="verse-body">dilatabis gressus meos subtus me et non deficient tali mei</span></p>
<p id="psalms-17-38"><span class="verse-num">17:38</span> <span class="verse-body">persequar inimicos meos et adprehendam et non revertar donec consumam eos</span></p>
<p id="psalms-17-39"><span class="verse-num">17:39</span> <span class="verse-body">caedam eos et non poterunt surgere cadent sub pedibus meis</span></p>
<p id="psalms-17-40"><span class="verse-num">17:40</span> <span class="verse-body">accinxisti me fortitudine ad proelium incurvabis resistentes mihi sub me</span></p>
<p id="psalms-17-41"><span class="verse-num">17:41</span> <span class="verse-body">inimicorum meorum dedisti mihi dorsum et odientes me disperdidisti</span></p>
<p id="psalms-17-42"><span class="verse-num">17:42</span> <span class="verse-body">clamabunt et non erit qui salvet ad Dominum et non exaudiet eos</span></p>
<p id="psalms-17-43"><span class="verse-num">17:43</span> <span class="verse-body">delebo eos ut pulverem ante faciem venti ut lutum platearum proiciam eos</span></p>
<p id="psalms-17-44"><span class="verse-num">17:44</span> <span class="verse-body">salvabis me a contradictionibus populi pones me in caput gentium</span></p>
<p id="psalms-17-45"><span class="verse-num">17:45</span> <span class="verse-body">populus quem ignoravi serviet mihi auditione auris oboediet mihi</span></p>
<p id="psalms-17-46"><span class="verse-num">17:46</span> <span class="verse-body">filii alieni mentientur mihi filii alieni defluent et contrahentur in angustiis suis</span></p>
<p id="psalms-17-47"><span class="verse-num">17:47</span> <span class="verse-body">vivit Dominus et benedictus Deus meus et exaltabitur Deus salutis meae</span></p>
<p id="psalms-17-48"><span class="verse-num">17:48</span> <span class="verse-body">Deus qui das vindictas mihi et congregas populos sub me qui servas me ab inimicis meis</span></p>
<p id="psalms-17-49"><span class="verse-num">17:49</span> <span class="verse-body">et a resistentibus mihi elevas me a viro iniquo libera me</span></p>
<p id="psalms-17-50"><span class="verse-num">17:50</span> <span class="verse-body">propterea confitebor tibi in gentibus Domine et nomini tuo cantabo</span></p>
<p id="psalms-17-51"><span class="verse-num">17:51</span> <span class="verse-body">magnificanti salutes regis sui et facienti misericordiam christo suo David et semini eius usque in aeternum __________________________________________________________________</span></p>
<h2 id="psalms-ch-18">Chapter 18</h2>
<p class="verses"><a href="#psalms-18-1">1</a> <a href="#psalms-18-2">2</a> <a href="#psalms-18-3">3</a> <a href="#psalms-18-4">4</a> <a href="#psalms-18-5">5</a> <a href="#psalms-18-6">6</a> <a href="#psalms-18-7">7</a> <a href="#psalms-18-8">8</a> <a href="#psalms-18-9">9</a> <a href="#psalms-18-10">10</a> <a href="#psalms-18-11">11</a> <a href="#psalms-18-12">12</a> <a href="#psalms-18-13">13</a> <a href="#psalms-18-14">14</a> <a href="#psalms-18-15">15</a></p>
<p id="psalms-18-1"><span class="verse-num">18:1</span> <span class="verse-body">victori canticum David</span></p>
<p id="psalms-18-2"><span class="verse-num">18:2</span> <span class="verse-body">caeli enarrant gloriam Dei et opus manus eius adnuntiat firmamentum</span></p>
<p id="psalms-18-3"><span class="verse-num">18:3</span> <span class="verse-body">dies diei eructat verbum et nox nocti indicat scientiam</span></p>
<p id="psalms-18-4"><span class="verse-num">18:4</span> <span class="verse-body">non est sermo et non sunt verba quibus non audiatur vox eorum</span></p>
<p id="psalms-18-5"><span class="verse-num">18:5</span> <span class="verse-body">in universam terram exivit sonus eorum et in finibus orbis verba eorum</span></p>
<p id="psalms-18-6"><span class="verse-num">18:6</span> <span class="verse-body">soli posuit tabernaculum in eis et ipse quasi sponsus procedens de thalamo suo exultavit ut fortis ad currendam viam</span></p>
<p id="psalms-18-7"><span class="verse-num">18:7</span> <span class="verse-body">a summitate caeli egressus eius et cursus eius usque ad summitatem illius nec est qui se abscondat a calore eius</span></p>
<p id="psalms-18-8"><span class="verse-num">18:8</span> <span class="verse-body">lex Domini inmaculata convertens animam testimonium Domini fidele sapientiam praestans parvulis</span></p>
<p id="psalms-18-9"><span class="verse-num">18:9</span> <span class="verse-body">praecepta Domini recta laetificantia cor mandatum Domini lucidum inluminans oculos</span></p>
<p id="psalms-18-10"><span class="verse-num">18:10</span> <span class="verse-body">timor Domini mundus perseverans in saecula iudicia Domini vera iustificata in semet ipsis</span></p>
<p id="psalms-18-11"><span class="verse-num">18:11</span> <span class="verse-body">desiderabilia super aurum et lapidem pretiosum multum et dulciora super mel et favum redundantem</span></p>
<p id="psalms-18-12"><span class="verse-num">18:12</span> <span class="verse-body">unde et servus tuus docebit ea in custodiendis eis fructus multus</span></p>
<p id="psalms-18-13"><span class="verse-num">18:13</span> <span class="verse-body">errores quis intelleget ab occultis munda me</span></p>
<p id="psalms-18-14"><span class="verse-num">18:14</span> <span class="verse-body">a superbis quoque libera servum tuum si non fuerint dominati mei tunc inmaculatus ero et mundabor a delicto maximo</span></p>
<p id="psalms-18-15"><span class="verse-num">18:15</span> <span class="verse-body">sint placentes sermones oris mei meditatio cordis mei in conspectu tuo Domine fortitudo mea et redemptor meus __________________________________________________________________</span></p>
<h2 id="psalms-ch-19">Chapter 19</h2>
<p class="verses"><a href="#psalms-19-1">1</a> <a href="#psalms-19-2">2</a> <a href="#psalms-19-3">3</a> <a href="#psalms-19-4">4</a> <a href="#psalms-19-5">5</a> <a href="#psalms-19-6">6</a> <a href="#psalms-19-7">7</a> <a href="#psalms-19-8">8</a> <a href="#psalms-19-9">9</a> <a href="#psalms-19-10">10</a></p>
<p id="psalms-19-1"><span class="verse-num">19:1</span> <span class="verse-body">victori canticum David</span></p>
<p id="psalms-19-2"><span class="verse-num">19:2</span> <span class="verse-body">exaudiat te Dominus in die tribulationis protegat te nomen Dei Iacob</span></p>
<p id="psalms-19-3"><span class="verse-num">19:3</span> <span class="verse-body">mittat tibi auxilium de sancto et de Sion roboret te</span></p>
<p id="psalms-19-4"><span class="verse-num">19:4</span> <span class="verse-body">memor sit omnis sacrificii tui et holocaustum tuum pingue fiat semper</span></p>
<p id="psalms-19-5"><span class="verse-num">19:5</span> <span class="verse-body">det tibi secundum cor tuum et omnem voluntatem tuam impleat</span></p>
<p id="psalms-19-6"><span class="verse-num">19:6</span> <span class="verse-body">laudabimus in salutari tuo et in nomine Dei nostri ducemus choros</span></p>
<p id="psalms-19-7"><span class="verse-num">19:7</span> <span class="verse-body">impleat Dominus omnes petitiones tuas nunc scio quoniam salvabit Dominus christum suum exaudiet eum de caelo sancto suo in fortitudine salutis dexterae suae</span></p>
<p id="psalms-19-8"><span class="verse-num">19:8</span> <span class="verse-body">hii in curribus et hii in equis nos autem nominis Domini Dei nostri recordabimur</span></p>
<p id="psalms-19-9"><span class="verse-num">19:9</span> <span class="verse-body">ipsi incurvati sunt et ceciderunt nos autem resurreximus et erecti sumus</span></p>
<p id="psalms-19-10"><span class="verse-num">19:10</span> <span class="verse-body">Domine salva rex exaudiet nos in die qua invocaverimus __________________________________________________________________</span></p>
<h2 id="psalms-ch-20">Chapter 20</h2>
<p class="verses"><a href="#psalms-20-1">1</a> <a href="#psalms-20-2">2</a> <a href="#psalms-20-3">3</a> <a href="#psalms-20-4">4</a> <a href="#psalms-20-5">5</a> <a href="#psalms-20-6">6</a> <a href="#psalms-20-7">7</a> <a href="#psalms-20-8">8</a> <a href="#psalms-20-9">9</a> <a href="#psalms-20-10">10</a> <a href="#psalms-20-11">11</a> <a href="#psalms-20-12">12</a> <a href="#psalms-20-13">13</a> <a href="#psalms-20-14">14</a></p>
<p id="psalms-20-1"><span class="verse-num">20:1</span> <span class="verse-body">victori canticum David</span></p>
<p id="psalms-20-2"><span class="verse-num">20:2</span> <span class="verse-body">Domine in fortitudine tua laetabitur rex et in salutari tuo exultabit vehementer</span></p>
<p id="psalms-20-3"><span class="verse-num">20:3</span> <span class="verse-body">desiderium cordis eius dedisti ei et voluntate labiorum eius non fraudasti eum semper</span></p>
<p id="psalms-20-4"><span class="verse-num">20:4</span> <span class="verse-body">quoniam praevenies eum benedictionibus bonitatis pones in capite eius coronam de lapide pretioso</span></p>
<p id="psalms-20-5"><span class="verse-num">20:5</span> <span class="verse-body">vitam petivit te et dedisti ei longitudinem dierum in saeculum et in aeternum</span></p>
<p id="psalms-20-6"><span class="verse-num">20:6</span> <span class="verse-body">magna gloria eius in salutari tuo gloriam et decorem pones super eum</span></p>
<p id="psalms-20-7"><span class="verse-num">20:7</span> <span class="verse-body">pones enim eum benedictionem sempiternam et hilarabis eum laetitia apud vultum tuum</span></p>
<p id="psalms-20-8"><span class="verse-num">20:8</span> <span class="verse-body">quia rex confidet in Domino et in misericordia Excelsi non decipietur</span></p>
<p id="psalms-20-9"><span class="verse-num">20:9</span> <span class="verse-body">inveniet manus tua omnes inimicos tuos dextera tua inveniet odientes te</span></p>
<p id="psalms-20-10"><span class="verse-num">20:10</span> <span class="verse-body">pones eos ut clibanum ignis in tempore vultus tui Dominus in furore suo praecipitabit eos et devorabit eos ignis</span></p>
<p id="psalms-20-11"><span class="verse-num">20:11</span> <span class="verse-body">fructum eorum de terra perdes et semen eorum de filiis hominum</span></p>
<p id="psalms-20-12"><span class="verse-num">20:12</span> <span class="verse-body">quoniam inclinaverunt super te malum cogitaverunt scelus quod non potuerunt</span></p>
<p id="psalms-20-13"><span class="verse-num">20:13</span> <span class="verse-body">quia pones eos umerum funes tuos firmabis contra facies eorum</span></p>
<p id="psalms-20-14"><span class="verse-num">20:14</span> <span class="verse-body">exaltare Domine in fortitudine tua cantabimus et psallemus fortitudines tuas __________________________________________________________________</span></p>
<h2 id="psalms-ch-21">Chapter 21</h2>
<p class="verses"><a href="#psalms-21-1">1</a> <a href="#psalms-21-2">2</a> <a href="#psalms-21-3">3</a> <a href="#psalms-21-4">4</a> <a href="#psalms-21-5">5</a> <a href="#psalms-21-6">6</a> <a href="#psalms-21-7">7</a> <a href="#psalms-21-8">8</a> <a href="#psalms-21-9">9</a> <a href="#psalms-21-10">10</a> <a href="#psalms-21-11">11</a> <a href="#psalms-21-12">12</a> <a href="#psalms-21-13">13</a> <a href="#psalms-21-14">14</a> <a href="#psalms-21-15">15</a> <a href="#psalms-21-16">16</a> <a href="#psalms-21-17">17</a> <a href="#psalms-21-18">18</a> <a href="#psalms-21-19">19</a> <a href="#psalms-21-20">20</a> <a href="#psalms-21-21">21</a> <a href="#psalms-21-22">22</a> <a href="#psalms-21-23">23</a> <a href="#psalms-21-24">24</a> <a href="#psalms-21-25">25</a> <a href="#psalms-21-26">26</a> <a href="#psalms-21-27">27</a> <a href="#psalms-21-28">28</a> <a href="#psalms-21-29">29</a> <a href="#psalms-21-30">30</a> <a href="#psalms-21-31">31</a> <a href="#psalms-21-32">32</a></p>
<p id="psalms-21-1"><span class="verse-num">21:1</span> <span class="verse-body">victori pro cervo matutino canticum</span></p>
<p id="psalms-21-2"><span class="verse-num">21:2</span> <span class="verse-body">Deus Deus meus quare dereliquisti me longe a salute mea verba rugitus mei</span></p>
<p id="psalms-21-3"><span class="verse-num">21:3</span> <span class="verse-body">Deus meus clamabo per diem et non exaudies et nocte nec est silentium mihi</span></p>
<p id="psalms-21-4"><span class="verse-num">21:4</span> <span class="verse-body">et tu sancte habitator Laus Israhel</span></p>
<p id="psalms-21-5"><span class="verse-num">21:5</span> <span class="verse-body">in te confisi sunt patres nostri confisi sunt et salvasti eos</span></p>
<p id="psalms-21-6"><span class="verse-num">21:6</span> <span class="verse-body">ad te clamaverunt et salvati sunt in te confisi sunt et non sunt confusi</span></p>
<p id="psalms-21-7"><span class="verse-num">21:7</span> <span class="verse-body">ego autem sum vermis et non homo obprobrium hominum et dispectio plebis</span></p>
<p id="psalms-21-8"><span class="verse-num">21:8</span> <span class="verse-body">omnes videntes me subsannant me dimittunt labium movent caput</span></p>
<p id="psalms-21-9"><span class="verse-num">21:9</span> <span class="verse-body">confugit ad Dominum salvet eum liberet eum quoniam vult eum</span></p>
<p id="psalms-21-10"><span class="verse-num">21:10</span> <span class="verse-body">tu autem propugnator meus ex utero fiducia mea ab uberibus matris meae</span></p>
<p id="psalms-21-11"><span class="verse-num">21:11</span> <span class="verse-body">in te proiectus sum ex vulva de ventre matris meae Deus meus es tu</span></p>
<p id="psalms-21-12"><span class="verse-num">21:12</span> <span class="verse-body">ne longe fias a me quoniam tribulatio proxima est quoniam non est adiutor</span></p>
<p id="psalms-21-13"><span class="verse-num">21:13</span> <span class="verse-body">circumdederunt me vituli multi tauri pingues vallaverunt me</span></p>
<p id="psalms-21-14"><span class="verse-num">21:14</span> <span class="verse-body">aperuerunt super me os suum quasi leo capiens et rugiens</span></p>
<p id="psalms-21-15"><span class="verse-num">21:15</span> <span class="verse-body">sicut aqua effusus sum et separata sunt omnia ossa mea factum est cor meum sicut cera liquefacta in medio ventris mei</span></p>
<p id="psalms-21-16"><span class="verse-num">21:16</span> <span class="verse-body">aruit velut testa fortitudo mea et lingua mea adhesit palato meo et in pulverem mortis detraxisti me</span></p>
<p id="psalms-21-17"><span class="verse-num">21:17</span> <span class="verse-body">circumdederunt me venatores concilium pessimorum vallavit me vinxerunt manus meas et pedes meos</span></p>
<p id="psalms-21-18"><span class="verse-num">21:18</span> <span class="verse-body">numeravi omnia ossa mea quae ipsi respicientes viderunt in me</span></p>
<p id="psalms-21-19"><span class="verse-num">21:19</span> <span class="verse-body">diviserunt vestimenta mea sibi et super vestimentum meum miserunt sortem</span></p>
<p id="psalms-21-20"><span class="verse-num">21:20</span> <span class="verse-body">tu autem Domine ne longe fias fortitudo mea in auxilium meum festina</span></p>
<p id="psalms-21-21"><span class="verse-num">21:21</span> <span class="verse-body">erue a gladio animam meam de manu canis solitariam meam</span></p>
<p id="psalms-21-22"><span class="verse-num">21:22</span> <span class="verse-body">salva me ex ore leonis et de cornibus unicornium exaudi me</span></p>
<p id="psalms-21-23"><span class="verse-num">21:23</span> <span class="verse-body">narrabo nomen tuum fratribus meis in medio ecclesiae laudabo te</span></p>
<p id="psalms-21-24"><span class="verse-num">21:24</span> <span class="verse-body">qui timetis Dominum laudate eum omne semen Iacob glorificate eum</span></p>
<p id="psalms-21-25"><span class="verse-num">21:25</span> <span class="verse-body">et metuite eum universum semen Israhel quoniam non dispexit neque contempsit modestiam pauperis et non abscondit faciem suam ab eo et cum clamaret ad eum audivit</span></p>
<p id="psalms-21-26"><span class="verse-num">21:26</span> <span class="verse-body">apud te laus mea in ecclesia multa vota mea reddam in conspectu timentium eum</span></p>
<p id="psalms-21-27"><span class="verse-num">21:27</span> <span class="verse-body">comedent mites et saturabuntur laudabunt Dominum quaerentes eum vivet cor vestrum in sempiternum</span></p>
<p id="psalms-21-28"><span class="verse-num">21:28</span> <span class="verse-body">recordabuntur et convertentur ad Dominum omnes fines terrae et adorabunt coram eo universae cognationes gentium</span></p>
<p id="psalms-21-29"><span class="verse-num">21:29</span> <span class="verse-body">quia Domini est regnum et dominabitur gentibus</span></p>
<p id="psalms-21-30"><span class="verse-num">21:30</span> <span class="verse-body">comederunt et adoraverunt omnes pingues terrae ante faciem eius curvabunt genu universi qui descendunt in pulverem</span></p>
<p id="psalms-21-31"><span class="verse-num">21:31</span> <span class="verse-body">et anima eius ipsi vivet semen serviet ei</span></p>
<p id="psalms-21-32"><span class="verse-num">21:32</span> <span class="verse-body">narrabitur Domino in generatione venient et adnuntiabunt iustitias eius populo qui nascetur quas fecit __________________________________________________________________</span></p>
<h2 id="psalms-ch-22">Chapter 22</h2>
<p class="verses"><a href="#psalms-22-1">1</a> <a href="#psalms-22-2">2</a> <a href="#psalms-22-3">3</a> <a href="#psalms-22-4">4</a> <a href="#psalms-22-5">5</a> <a href="#psalms-22-6">6</a></p>
<p id="psalms-22-1"><span class="verse-num">22:1</span> <span class="verse-body">canticum David Dominus pascit me nihil mihi deerit</span></p>
<p id="psalms-22-2"><span class="verse-num">22:2</span> <span class="verse-body">in pascuis herbarum adclinavit me super aquas refectionis enutrivit me</span></p>
<p id="psalms-22-3"><span class="verse-num">22:3</span> <span class="verse-body">animam meam refecit duxit me per semitas iustitiae propter nomen suum</span></p>
<p id="psalms-22-4"><span class="verse-num">22:4</span> <span class="verse-body">sed et si ambulavero in valle mortis non timebo malum quoniam tu mecum es virga tua et baculus tuus ipsa consolabuntur me</span></p>
<p id="psalms-22-5"><span class="verse-num">22:5</span> <span class="verse-body">pones coram me mensam ex adverso hostium meorum inpinguasti oleo caput meum calix meus inebrians</span></p>
<p id="psalms-22-6"><span class="verse-num">22:6</span> <span class="verse-body">sed et benignitas et misericordia subsequetur me omnibus diebus vitae meae et habitabo in domo Domini in longitudine dierum __________________________________________________________________</span></p>
<h2 id="psalms-ch-23">Chapter 23</h2>
<p class="verses"><a href="#psalms-23-1">1</a> <a href="#psalms-23-2">2</a> <a href="#psalms-23-3">3</a> <a href="#psalms-23-4">4</a> <a href="#psalms-23-5">5</a> <a href="#psalms-23-6">6</a> <a href="#psalms-23-7">7</a> <a href="#psalms-23-8">8</a> <a href="#psalms-23-9">9</a> <a href="#psalms-23-10">10</a></p>
<p id="psalms-23-1"><span class="verse-num">23:1</span> <span class="verse-body">David canticum Domini est terra et plenitudo eius orbis et habitatores eius</span></p>
<p id="psalms-23-2"><span class="verse-num">23:2</span> <span class="verse-body">quia ipse super maria fundavit eum et super flumina stabilivit illum</span></p>
<p id="psalms-23-3"><span class="verse-num">23:3</span> <span class="verse-body">quis ascendet in montem Domini et quis stabit in loco sancto eius</span></p>
<p id="psalms-23-4"><span class="verse-num">23:4</span> <span class="verse-body">innocens manibus et mundo corde qui non exaltavit frustra animam suam et non iuravit dolose</span></p>
<p id="psalms-23-5"><span class="verse-num">23:5</span> <span class="verse-body">accipiet benedictionem a Domino et iustitiam a Deo salutari suo</span></p>
<p id="psalms-23-6"><span class="verse-num">23:6</span> <span class="verse-body">haec generatio quaerentium eum quaerentium faciem tuam Iacob semper</span></p>
<p id="psalms-23-7"><span class="verse-num">23:7</span> <span class="verse-body">levate portae capita vestra et elevamini ianuae sempiternae et ingrediatur rex gloriae</span></p>
<p id="psalms-23-8"><span class="verse-num">23:8</span> <span class="verse-body">quis est iste rex gloriae Dominus fortis et potens Dominus fortis in proelio</span></p>
<p id="psalms-23-9"><span class="verse-num">23:9</span> <span class="verse-body">levate portae capita vestra et erigite ianuae sempiternae et ingrediatur rex gloriae</span></p>
<p id="psalms-23-10"><span class="verse-num">23:10</span> <span class="verse-body">quis est iste rex gloriae Dominus exercituum ipse est rex gloriae semper __________________________________________________________________</span></p>
<h2 id="psalms-ch-24">Chapter 24</h2>
<p class="verses"><a href="#psalms-24-1">1</a> <a href="#psalms-24-2">2</a> <a href="#psalms-24-3">3</a> <a href="#psalms-24-4">4</a> <a href="#psalms-24-5">5</a> <a href="#psalms-24-6">6</a> <a href="#psalms-24-7">7</a> <a href="#psalms-24-8">8</a> <a href="#psalms-24-9">9</a> <a href="#psalms-24-10">10</a> <a href="#psalms-24-11">11</a> <a href="#psalms-24-12">12</a> <a href="#psalms-24-13">13</a> <a href="#psalms-24-14">14</a> <a href="#psalms-24-15">15</a> <a href="#psalms-24-16">16</a> <a href="#psalms-24-17">17</a> <a href="#psalms-24-18">18</a> <a href="#psalms-24-19">19</a> <a href="#psalms-24-20">20</a> <a href="#psalms-24-21">21</a> <a href="#psalms-24-22">22</a></p>
<p id="psalms-24-1"><span class="verse-num">24:1</span> <span class="verse-body">David ad te Domine animam meam levabo</span></p>
<p id="psalms-24-2"><span class="verse-num">24:2</span> <span class="verse-body">Deus meus in te confisus sum ne confundar</span></p>
<p id="psalms-24-3"><span class="verse-num">24:3</span> <span class="verse-body">ne laetentur inimici mei sed et universi qui sperant in te non confundantur</span></p>
<p id="psalms-24-4"><span class="verse-num">24:4</span> <span class="verse-body">confundantur qui iniqua gerunt frustra vias tuas Domine ostende mihi semitas tuas doce me</span></p>
<p id="psalms-24-5"><span class="verse-num">24:5</span> <span class="verse-body">deduc me in veritate tua et doce me quia tu Deus salvator meus te expectavi tota die</span></p>
<p id="psalms-24-6"><span class="verse-num">24:6</span> <span class="verse-body">recordare miserationum tuarum Domine et misericordiarum tuarum quia ex sempiterno sunt</span></p>
<p id="psalms-24-7"><span class="verse-num">24:7</span> <span class="verse-body">peccatorum adulescentiae meae et scelerum meorum ne memineris secundum misericordiam tuam recordare mei propter bonitatem tuam Domine</span></p>
<p id="psalms-24-8"><span class="verse-num">24:8</span> <span class="verse-body">bonus et rectus Dominus propterea docebit peccatores in via</span></p>
<p id="psalms-24-9"><span class="verse-num">24:9</span> <span class="verse-body">deducet mansuetos in iudicio et docebit modestos viam suam</span></p>
<p id="psalms-24-10"><span class="verse-num">24:10</span> <span class="verse-body">omnes semitae Domini misericordia et veritas his qui custodiunt pactum eius et testificationem eius</span></p>
<p id="psalms-24-11"><span class="verse-num">24:11</span> <span class="verse-body">propter nomen tuum propitiare iniquitati meae quoniam grandis est</span></p>
<p id="psalms-24-12"><span class="verse-num">24:12</span> <span class="verse-body">quis est iste vir timens Dominum quem docebit in via quam elegerit</span></p>
<p id="psalms-24-13"><span class="verse-num">24:13</span> <span class="verse-body">anima eius in bono commorabitur et semen eius hereditabit terram</span></p>
<p id="psalms-24-14"><span class="verse-num">24:14</span> <span class="verse-body">secretum Domini timentibus eum et pactum suum ostendet eis</span></p>
<p id="psalms-24-15"><span class="verse-num">24:15</span> <span class="verse-body">oculi mei semper ad Dominum quia ipse educet de rete pedes meos</span></p>
<p id="psalms-24-16"><span class="verse-num">24:16</span> <span class="verse-body">respice in me et miserere mei quoniam solus et pauper sum ego</span></p>
<p id="psalms-24-17"><span class="verse-num">24:17</span> <span class="verse-body">tribulationes cordis mei multiplicatae sunt de angustiis meis educ me</span></p>
<p id="psalms-24-18"><span class="verse-num">24:18</span> <span class="verse-body">vide adflictionem meam et laborem meum et porta omnia peccata mea</span></p>
<p id="psalms-24-19"><span class="verse-num">24:19</span> <span class="verse-body">vide inimicos meos quia multiplicati sunt et odio iniquo oderunt me</span></p>
<p id="psalms-24-20"><span class="verse-num">24:20</span> <span class="verse-body">custodi animam meam et libera me non confundar quia speravi in te</span></p>
<p id="psalms-24-21"><span class="verse-num">24:21</span> <span class="verse-body">simplicitas et aequitas servabunt me quia expectavi te</span></p>
<p id="psalms-24-22"><span class="verse-num">24:22</span> <span class="verse-body">redime Deus Israhelem ex omnibus angustiis suis __________________________________________________________________</span></p>
<h2 id="psalms-ch-25">Chapter 25</h2>
<p class="verses"><a href="#psalms-25-1">1</a> <a href="#psalms-25-2">2</a> <a href="#psalms-25-3">3</a> <a href="#psalms-25-4">4</a> <a href="#psalms-25-5">5</a> <a href="#psalms-25-6">6</a> <a href="#psalms-25-7">7</a> <a href="#psalms-25-8">8</a> <a href="#psalms-25-9">9</a> <a href="#psalms-25-10">10</a> <a href="#psalms-25-11">11</a> <a href="#psalms-25-12">12</a></p>
<p id="psalms-25-1"><span class="verse-num">25:1</span> <span class="verse-body">David iudica me Deus quoniam ego in simplicitate mea ambulavi et in Domino confidens non deficiam</span></p>
<p id="psalms-25-2"><span class="verse-num">25:2</span> <span class="verse-body">proba me Domine et tempta me ure renes meos et cor meum</span></p>
<p id="psalms-25-3"><span class="verse-num">25:3</span> <span class="verse-body">quia misericordia tua in conspectu oculorum meorum est et ambulabo in veritate tua</span></p>
<p id="psalms-25-4"><span class="verse-num">25:4</span> <span class="verse-body">non sedi cum viris vanitatis et cum superbis non ingrediar</span></p>
<p id="psalms-25-5"><span class="verse-num">25:5</span> <span class="verse-body">odivi ecclesiam pessimorum et cum iniquis non sedebo</span></p>
<p id="psalms-25-6"><span class="verse-num">25:6</span> <span class="verse-body">lavabo in innocentia manus meas et circuibo altare tuum Domine</span></p>
<p id="psalms-25-7"><span class="verse-num">25:7</span> <span class="verse-body">ut clara voce praedicem laudem et narrem omnia mirabilia tua</span></p>
<p id="psalms-25-8"><span class="verse-num">25:8</span> <span class="verse-body">Domine dilexi habitaculum domus tuae et locum tabernaculi gloriae tuae</span></p>
<p id="psalms-25-9"><span class="verse-num">25:9</span> <span class="verse-body">ne auferas cum peccatoribus animam meam cum viris sanguinum vitam meam</span></p>
<p id="psalms-25-10"><span class="verse-num">25:10</span> <span class="verse-body">in quorum manibus scelus est et dextera eorum repleta est muneribus</span></p>
<p id="psalms-25-11"><span class="verse-num">25:11</span> <span class="verse-body">ego autem in simplicitate mea gradiar redime me et miserere mei</span></p>
<p id="psalms-25-12"><span class="verse-num">25:12</span> <span class="verse-body">pes meus stetit in recto in ecclesiis benedicam Domino __________________________________________________________________</span></p>
<h2 id="psalms-ch-26">Chapter 26</h2>
<p class="verses"><a href="#psalms-26-1">1</a> <a href="#psalms-26-2">2</a> <a href="#psalms-26-3">3</a> <a href="#psalms-26-4">4</a> <a href="#psalms-26-5">5</a> <a href="#psalms-26-6">6</a> <a href="#psalms-26-7">7</a> <a href="#psalms-26-8">8</a> <a href="#psalms-26-9">9</a> <a href="#psalms-26-10">10</a> <a href="#psalms-26-11">11</a> <a href="#psalms-26-12">12</a> <a href="#psalms-26-13">13</a> <a href="#psalms-26-14">14</a></p>
<p id="psalms-26-1"><span class="verse-num">26:1</span> <span class="verse-body">David Dominus lux mea et salutare meum quem timebo Dominus fortitudo vitae meae quem formidabo</span></p>
<p id="psalms-26-2"><span class="verse-num">26:2</span> <span class="verse-body">cum adpropinquarent mihi maligni ut comederent carnem meam hostes mei et inimici mei ipsi inpigerunt et ceciderunt</span></p>
<p id="psalms-26-3"><span class="verse-num">26:3</span> <span class="verse-body">si steterint adversus me castra non timebit cor meum si surrexerit contra me bellum in hoc ego confidam</span></p>
<p id="psalms-26-4"><span class="verse-num">26:4</span> <span class="verse-body">unum petivi a Domino hoc requiram ut habitem in domo Domini omnibus diebus vitae meae ut videam pulchritudinem Domini et adtendam templum eius</span></p>
<p id="psalms-26-5"><span class="verse-num">26:5</span> <span class="verse-body">abscondet enim me in umbra sua in die pessima abscondet me in secreto tabernaculi sui</span></p>
<p id="psalms-26-6"><span class="verse-num">26:6</span> <span class="verse-body">in petra exaltabit me nunc quoque exaltabit caput meum super inimicos meos qui sunt in circuitu meo et immolabo in tabernaculo eius hostias iubili cantabo et psallam Domino</span></p>
<p id="psalms-26-7"><span class="verse-num">26:7</span> <span class="verse-body">audi Domine vocem meam invocantis miserere mei et exaudi me</span></p>
<p id="psalms-26-8"><span class="verse-num">26:8</span> <span class="verse-body">tibi dixit cor meum quaesivit vultus meus faciem tuam Domine et requiram</span></p>
<p id="psalms-26-9"><span class="verse-num">26:9</span> <span class="verse-body">ne abscondas faciem tuam a me ne declines in furore tuo a servo tuo auxilium meum fuisti ne derelinquas me et ne dimittas me Deus salvator meus</span></p>
<p id="psalms-26-10"><span class="verse-num">26:10</span> <span class="verse-body">pater enim meus et mater mea dereliquerunt me Dominus autem collegit me</span></p>
<p id="psalms-26-11"><span class="verse-num">26:11</span> <span class="verse-body">ostende mihi Domine viam tuam et deduc me in semita recta propter insidiatores meos</span></p>
<p id="psalms-26-12"><span class="verse-num">26:12</span> <span class="verse-body">ne tradas me Domine animae tribulantium me quoniam surrexerunt contra me testes falsi et apertum mendacium</span></p>
<p id="psalms-26-13"><span class="verse-num">26:13</span> <span class="verse-body">ego autem credo quod videam bona Domini in terra viventium</span></p>
<p id="psalms-26-14"><span class="verse-num">26:14</span> <span class="verse-body">expecta Dominum confortare et roboretur cor tuum et sustine Dominum __________________________________________________________________</span></p>
<h2 id="psalms-ch-27">Chapter 27</h2>
<p class="verses"><a href="#psalms-27-1">1</a> <a href="#psalms-27-2">2</a> <a href="#psalms-27-3">3</a> <a href="#psalms-27-4">4</a> <a href="#psalms-27-5">5</a> <a href="#psalms-27-6">6</a> <a href="#psalms-27-7">7</a> <a href="#psalms-27-8">8</a> <a href="#psalms-27-9">9</a></p>
<p id="psalms-27-1"><span class="verse-num">27:1</span> <span class="verse-body">David ad te Domine clamabo Fortis meus ne obsurdescas mihi ne forte tacente te mihi conparer his qui descendunt in lacum</span></p>
<p id="psalms-27-2"><span class="verse-num">27:2</span> <span class="verse-body">audi Domine deprecationem meam cum clamavero ad te cum levavero manus meas ad oraculum sanctum tuum</span></p>
<p id="psalms-27-3"><span class="verse-num">27:3</span> <span class="verse-body">ne trahas me cum impiis et cum operantibus iniquitatem qui loquuntur pacem cum amicis suis et est malum in corde eorum</span></p>
<p id="psalms-27-4"><span class="verse-num">27:4</span> <span class="verse-body">da eis secundum opus suum et secundum malum adinventionum suarum iuxta opus manuum suarum da eis redde retributionem suam illis</span></p>
<p id="psalms-27-5"><span class="verse-num">27:5</span> <span class="verse-body">quoniam non intellegunt opera Domini et opus manuum eius destrues eos et non aedificabis</span></p>
<p id="psalms-27-6"><span class="verse-num">27:6</span> <span class="verse-body">benedictus Dominus qui audivit vocem deprecationis meae</span></p>
<p id="psalms-27-7"><span class="verse-num">27:7</span> <span class="verse-body">Dominus fortitudo mea et scutum meum in ipso confisum est cor meum et habui adiutorium gavisum est cor meum et in cantico meo confitebor illi</span></p>
<p id="psalms-27-8"><span class="verse-num">27:8</span> <span class="verse-body">Dominus fortitudo mea et robur salutarium christi sui est</span></p>
<p id="psalms-27-9"><span class="verse-num">27:9</span> <span class="verse-body">salva populum tuum et benedic hereditati tuae et pasce eos et subleva eos usque in sempiternum __________________________________________________________________</span></p>
<h2 id="psalms-ch-28">Chapter 28</h2>
<p class="verses"><a href="#psalms-28-1">1</a> <a href="#psalms-28-2">2</a> <a href="#psalms-28-3">3</a> <a href="#psalms-28-4">4</a> <a href="#psalms-28-5">5</a> <a href="#psalms-28-6">6</a> <a href="#psalms-28-7">7</a> <a href="#psalms-28-8">8</a> <a href="#psalms-28-9">9</a> <a href="#psalms-28-10">10</a> <a href="#psalms-28-11">11</a></p>
<p id="psalms-28-1"><span class="verse-num">28:1</span> <span class="verse-body">canticum David adferte Domino filios arietum</span></p>
<p id="psalms-28-2"><span class="verse-num">28:2</span> <span class="verse-body">adferte Domino gloriam et imperium adferte Domino gloriam nomini eius adorate Dominum in decore sancto</span></p>
<p id="psalms-28-3"><span class="verse-num">28:3</span> <span class="verse-body">vox Domini super aquas Deus gloriae intonuit Dominus super aquas multas</span></p>
<p id="psalms-28-4"><span class="verse-num">28:4</span> <span class="verse-body">vox Domini in fortitudine vox Domini in decore</span></p>
<p id="psalms-28-5"><span class="verse-num">28:5</span> <span class="verse-body">vox Domini confringentis cedros et confringet Dominus cedros Libani</span></p>
<p id="psalms-28-6"><span class="verse-num">28:6</span> <span class="verse-body">et disperget eas quasi vitulus Libani et Sarion quasi filius rinocerotis</span></p>
<p id="psalms-28-7"><span class="verse-num">28:7</span> <span class="verse-body">vox Domini dividens flammas ignis</span></p>
<p id="psalms-28-8"><span class="verse-num">28:8</span> <span class="verse-body">vox Domini parturire faciens desertum Cades</span></p>
<p id="psalms-28-9"><span class="verse-num">28:9</span> <span class="verse-body">vox Domini obsetricans cervis et revelans saltus et in templo eius omnis loquetur gloriam</span></p>
<p id="psalms-28-10"><span class="verse-num">28:10</span> <span class="verse-body">Dominus diluvium inhabitat et sedebit Dominus rex in aeternum</span></p>
<p id="psalms-28-11"><span class="verse-num">28:11</span> <span class="verse-body">Dominus fortitudinem populo suo dabit Dominus benedicet populo suo in pace __________________________________________________________________</span></p>
<h2 id="psalms-ch-29">Chapter 29</h2>
<p class="verses"><a href="#psalms-29-1">1</a> <a href="#psalms-29-2">2</a> <a href="#psalms-29-3">3</a> <a href="#psalms-29-4">4</a> <a href="#psalms-29-5">5</a> <a href="#psalms-29-6">6</a> <a href="#psalms-29-7">7</a> <a href="#psalms-29-8">8</a> <a href="#psalms-29-9">9</a> <a href="#psalms-29-10">10</a> <a href="#psalms-29-11">11</a> <a href="#psalms-29-12">12</a> <a href="#psalms-29-13">13</a></p>
<p id="psalms-29-1"><span class="verse-num">29:1</span> <span class="verse-body">psalmus cantici pro dedicatione domus David</span></p>
<p id="psalms-29-2"><span class="verse-num">29:2</span> <span class="verse-body">exaltabo te Domine quoniam salvasti me et non delectasti inimicos meos super me</span></p>
<p id="psalms-29-3"><span class="verse-num">29:3</span> <span class="verse-body">Domine Deus meus clamavi ad te et sanasti me</span></p>
<p id="psalms-29-4"><span class="verse-num">29:4</span> <span class="verse-body">Domine eduxisti de inferno animam meam vivificasti me ne descenderem in lacum</span></p>
<p id="psalms-29-5"><span class="verse-num">29:5</span> <span class="verse-body">cantate Domino sancti eius et confitemini memoriae sanctitatis eius</span></p>
<p id="psalms-29-6"><span class="verse-num">29:6</span> <span class="verse-body">quoniam ad momentum est ira eius et vita in repropitiatione eius ad vesperum commorabitur fletus et in matutino laus</span></p>
<p id="psalms-29-7"><span class="verse-num">29:7</span> <span class="verse-body">ego autem dixi in abundantia mea non commovebor in sempiternum</span></p>
<p id="psalms-29-8"><span class="verse-num">29:8</span> <span class="verse-body">Domine in voluntate tua posuisti monti meo fortitudinem abscondisti faciem tuam et factus sum conturbatus</span></p>
<p id="psalms-29-9"><span class="verse-num">29:9</span> <span class="verse-body">ad Dominum clamabo et Dominum deprecabor</span></p>
<p id="psalms-29-10"><span class="verse-num">29:10</span> <span class="verse-body">quae est utilitas in sanguine meo cum descendero in corruptionem numquid confitebitur tibi pulvis aut adnuntiabit veritatem tuam</span></p>
<p id="psalms-29-11"><span class="verse-num">29:11</span> <span class="verse-body">audi Domine et miserere mei Domine esto adiutor</span></p>
<p id="psalms-29-12"><span class="verse-num">29:12</span> <span class="verse-body">convertisti planctum meum in chorum mihi solvisti saccum meum et accinxisti me laetitia</span></p>
<p id="psalms-29-13"><span class="verse-num">29:13</span> <span class="verse-body">ut laudet te gloria et non taceat Domine Deus meus in sempiternum confitebor tibi __________________________________________________________________</span></p>
<h2 id="psalms-ch-30">Chapter 30</h2>
<p class="verses"><a href="#psalms-30-1">1</a> <a href="#psalms-30-2">2</a> <a href="#psalms-30-3">3</a> <a href="#psalms-30-4">4</a> <a href="#psalms-30-5">5</a> <a href="#psalms-30-6">6</a> <a href="#psalms-30-7">7</a> <a href="#psalms-30-8">8</a> <a href="#psalms-30-9">9</a> <a href="#psalms-30-10">10</a> <a href="#psalms-30-11">11</a> <a href="#psalms-30-12">12</a> <a href="#psalms-30-13">13</a> <a href="#psalms-30-14">14</a> <a href="#psalms-30-15">15</a> <a href="#psalms-30-16">16</a> <a href="#psalms-30-17">17</a> <a href="#psalms-30-18">18</a> <a href="#psalms-30-19">19</a> <a href="#psalms-30-20">20</a> <a href="#psalms-30-21">21</a> <a href="#psalms-30-22">22</a> <a href="#psalms-30-23">23</a> <a href="#psalms-30-24">24</a> <a href="#psalms-30-25">25</a></p>
<p id="psalms-30-1"><span class="verse-num">30:1</span> <span class="verse-body">victori canticum David</span></p>
<p id="psalms-30-2"><span class="verse-num">30:2</span> <span class="verse-body">in te Domine speravi non confundar in aeternum in iustitia tua salva me</span></p>
<p id="psalms-30-3"><span class="verse-num">30:3</span> <span class="verse-body">inclina ad me aurem tuam velociter libera me esto mihi in lapidem fortissimum et in domum munitam ut salves me</span></p>
<p id="psalms-30-4"><span class="verse-num">30:4</span> <span class="verse-body">quia petra mea et munitio mea tu es et propter nomen tuum dux meus eris et enutries me</span></p>
<p id="psalms-30-5"><span class="verse-num">30:5</span> <span class="verse-body">educes me de rete quod absconderunt mihi quia tu fortitudo mea es</span></p>
<p id="psalms-30-6"><span class="verse-num">30:6</span> <span class="verse-body">in manu tua commendabo spiritum meum redemisti me Domine Deus veritatis</span></p>
<p id="psalms-30-7"><span class="verse-num">30:7</span> <span class="verse-body">odisti custodientes vanitates frustra ego autem in Domino confisus sum</span></p>
<p id="psalms-30-8"><span class="verse-num">30:8</span> <span class="verse-body">exultabo et laetabor in misericordia tua quia vidisti adflictionem meam cognovisti tribulationes animae meae</span></p>
<p id="psalms-30-9"><span class="verse-num">30:9</span> <span class="verse-body">et non conclusisti me in manibus inimici posuisti in latitudine pedes meos</span></p>
<p id="psalms-30-10"><span class="verse-num">30:10</span> <span class="verse-body">miserere mei Domine quoniam tribulor caligavit in furore oculus meus anima mea et venter meus</span></p>
<p id="psalms-30-11"><span class="verse-num">30:11</span> <span class="verse-body">quia consumptae sunt in maerore vitae meae et anni mei in gemitu infirmata est in iniquitate fortitudo mea et ossa mea contabuerunt</span></p>
<p id="psalms-30-12"><span class="verse-num">30:12</span> <span class="verse-body">apud omnes hostes meos factus sum obprobrium et vicinis meis nimis et timor notis meis qui videbant me in plateis fugiebant me</span></p>
<p id="psalms-30-13"><span class="verse-num">30:13</span> <span class="verse-body">oblivioni traditus sum quasi mortuus a corde factus sum quasi vas perditum</span></p>
<p id="psalms-30-14"><span class="verse-num">30:14</span> <span class="verse-body">audivi enim obprobrium multorum congregationem in circuitu cum inirent consilium adversum me et ut auferrent animam meam cogitarent</span></p>
<p id="psalms-30-15"><span class="verse-num">30:15</span> <span class="verse-body">ego autem in te speravi Domine dixi Deus meus es tu</span></p>
<p id="psalms-30-16"><span class="verse-num">30:16</span> <span class="verse-body">in manu tua tempora mea libera me de manu inimicorum meorum et persequentium me</span></p>
<p id="psalms-30-17"><span class="verse-num">30:17</span> <span class="verse-body">ostende faciem tuam super servum tuum salva me in misericordia tua</span></p>
<p id="psalms-30-18"><span class="verse-num">30:18</span> <span class="verse-body">Domine ne confundar quia invocavi te confundantur impii taceant in inferno</span></p>
<p id="psalms-30-19"><span class="verse-num">30:19</span> <span class="verse-body">muta fiant labia mendacii quae loquuntur contra iustum vetera in superbia et despectione</span></p>
<p id="psalms-30-20"><span class="verse-num">30:20</span> <span class="verse-body">quam multa est bonitas tua quam abscondisti timentibus te operatus es sperantibus in te in conspectu filiorum hominum</span></p>
<p id="psalms-30-21"><span class="verse-num">30:21</span> <span class="verse-body">abscondes eos in protectione vultus tui a duritia viri abscondes eos in umbra a contradictione linguarum</span></p>
<p id="psalms-30-22"><span class="verse-num">30:22</span> <span class="verse-body">benedictus Dominus qui mirabilem fecit misericordiam suam mihi in civitate munita</span></p>
<p id="psalms-30-23"><span class="verse-num">30:23</span> <span class="verse-body">ego autem dixi in stupore meo proiectus sum de conspectu oculorum eius ergone audisti vocem deprecationis meae cum clamarem ad te</span></p>
<p id="psalms-30-24"><span class="verse-num">30:24</span> <span class="verse-body">diligite Dominum omnes sancti eius fideles servat Dominus et retribuet his qui satis operantur superbiam</span></p>
<p id="psalms-30-25"><span class="verse-num">30:25</span> <span class="verse-body">confortamini et roboretur cor vestrum omnes qui expectatis Dominum __________________________________________________________________</span></p>
<h2 id="psalms-ch-31">Chapter 31</h2>
<p class="verses"><a href="#psalms-31-1">1</a> <a href="#psalms-31-2">2</a> <a href="#psalms-31-3">3</a> <a href="#psalms-31-4">4</a> <a href="#psalms-31-5">5</a> <a href="#psalms-31-6">6</a> <a href="#psalms-31-7">7</a> <a href="#psalms-31-8">8</a> <a href="#psalms-31-9">9</a> <a href="#psalms-31-10">10</a> <a href="#psalms-31-11">11</a></p>
<p id="psalms-31-1"><span class="verse-num">31:1</span> <span class="verse-body">David eruditi beatus cui dimissa est iniquitas et absconditum est peccatum</span></p>
<p id="psalms-31-2"><span class="verse-num">31:2</span> <span class="verse-body">beatus homo cui non inputabit Dominus iniquitatem nec est in spiritu eius dolus</span></p>
<p id="psalms-31-3"><span class="verse-num">31:3</span> <span class="verse-body">quia tacui adtrita sunt ossa mea in rugitu meo tota die</span></p>
<p id="psalms-31-4"><span class="verse-num">31:4</span> <span class="verse-body">die enim et nocte gravatur super me manus tua versatus sum in miseria mea cum exardesceret messis iugiter</span></p>
<p id="psalms-31-5"><span class="verse-num">31:5</span> <span class="verse-body">peccatum meum notum facio tibi et iniquitatem meam non abscondo dixi confitebor scelus meum Domino et tu dimisisti iniquitatem peccati mei semper</span></p>
<p id="psalms-31-6"><span class="verse-num">31:6</span> <span class="verse-body">pro hoc orat omnis sanctus ad te tempus inveniens ut cum inundaverint aquae multae ad illum non accedant</span></p>
<p id="psalms-31-7"><span class="verse-num">31:7</span> <span class="verse-body">tu es protectio mea ab hoste custodies me laus mea salvans circumdabis me semper</span></p>
<p id="psalms-31-8"><span class="verse-num">31:8</span> <span class="verse-body">doceam te et monstrabo tibi viam per quam ambules cogitabo de te oculo meo</span></p>
<p id="psalms-31-9"><span class="verse-num">31:9</span> <span class="verse-body">nolite fieri sicut equus et mulus quibus non est intellegentia in camo et freno maxillas eorum constringe qui non accedunt ad te</span></p>
<p id="psalms-31-10"><span class="verse-num">31:10</span> <span class="verse-body">multi dolores impii confidentem autem in Domino misericordia circumdabit</span></p>
<p id="psalms-31-11"><span class="verse-num">31:11</span> <span class="verse-body">laetamini in Domino et exultate iusti et laudate omnes recti corde __________________________________________________________________</span></p>
<h2 id="psalms-ch-32">Chapter 32</h2>
<p class="verses"><a href="#psalms-32-1">1</a> <a href="#psalms-32-2">2</a> <a href="#psalms-32-3">3</a> <a href="#psalms-32-4">4</a> <a href="#psalms-32-5">5</a> <a href="#psalms-32-6">6</a> <a href="#psalms-32-7">7</a> <a href="#psalms-32-8">8</a> <a href="#psalms-32-9">9</a> <a href="#psalms-32-10">10</a> <a href="#psalms-32-11">11</a> <a href="#psalms-32-12">12</a> <a href="#psalms-32-13">13</a> <a href="#psalms-32-14">14</a> <a href="#psalms-32-15">15</a> <a href="#psalms-32-16">16</a> <a href="#psalms-32-17">17</a> <a href="#psalms-32-18">18</a> <a href="#psalms-32-19">19</a> <a href="#psalms-32-20">20</a> <a href="#psalms-32-21">21</a> <a href="#psalms-32-22">22</a></p>
<p id="psalms-32-1"><span class="verse-num">32:1</span> <span class="verse-body">laudate iusti Dominum rectos decet laudatio</span></p>
<p id="psalms-32-2"><span class="verse-num">32:2</span> <span class="verse-body">confitemini Domino in cithara in psalterio decacordo cantate ei</span></p>
<p id="psalms-32-3"><span class="verse-num">32:3</span> <span class="verse-body">cantate ei canticum novum diligenter psallite in iubilo</span></p>
<p id="psalms-32-4"><span class="verse-num">32:4</span> <span class="verse-body">quia rectum est verbum Domini et omne opus eius in fide</span></p>
<p id="psalms-32-5"><span class="verse-num">32:5</span> <span class="verse-body">diligit iustitiam et iudicium misericordia Domini plena est terra</span></p>
<p id="psalms-32-6"><span class="verse-num">32:6</span> <span class="verse-body">verbo Domini caeli facti sunt et spiritu oris eius omnis ornatus eorum</span></p>
<p id="psalms-32-7"><span class="verse-num">32:7</span> <span class="verse-body">congregans quasi in utre aquas maris ponens in thesauris abyssos</span></p>
<p id="psalms-32-8"><span class="verse-num">32:8</span> <span class="verse-body">timeat Dominum omnis terra ipsum formident universi habitatores orbis</span></p>
<p id="psalms-32-9"><span class="verse-num">32:9</span> <span class="verse-body">quia ipse mandavit et factus est ipso praecipiente stetit</span></p>
<p id="psalms-32-10"><span class="verse-num">32:10</span> <span class="verse-body">Dominus dissolvit consilium gentium irritas fecit cogitationes populorum</span></p>
<p id="psalms-32-11"><span class="verse-num">32:11</span> <span class="verse-body">consilium Domini in aeternum stabit cogitationes cordis eius in generatione et generatione</span></p>
<p id="psalms-32-12"><span class="verse-num">32:12</span> <span class="verse-body">beata gens cuius Dominus Deus eius populus quem elegit in hereditatem sibi</span></p>
<p id="psalms-32-13"><span class="verse-num">32:13</span> <span class="verse-body">de caelo respexit Dominus vidit omnes filios Adam</span></p>
<p id="psalms-32-14"><span class="verse-num">32:14</span> <span class="verse-body">de firmissimo solio suo prospexit ad universos habitatores terrae</span></p>
<p id="psalms-32-15"><span class="verse-num">32:15</span> <span class="verse-body">fingens pariter cor eorum intellegens omnia opera eorum</span></p>
<p id="psalms-32-16"><span class="verse-num">32:16</span> <span class="verse-body">non salvatur rex in multitudine exercitus nec fortis liberabitur in multiplicatione virtutis</span></p>
<p id="psalms-32-17"><span class="verse-num">32:17</span> <span class="verse-body">fallax equus ad salutem et in multitudine roboris sui non salvabit</span></p>
<p id="psalms-32-18"><span class="verse-num">32:18</span> <span class="verse-body">ecce oculus Domini super timentes eum et expectantes misericordiam eius</span></p>
<p id="psalms-32-19"><span class="verse-num">32:19</span> <span class="verse-body">ut eruat de morte animam eorum et vivificet eos in fame</span></p>
<p id="psalms-32-20"><span class="verse-num">32:20</span> <span class="verse-body">anima nostra expectavit Dominum auxilium nostrum et clipeus noster est</span></p>
<p id="psalms-32-21"><span class="verse-num">32:21</span> <span class="verse-body">in ipso enim laetabitur cor nostrum quia in nomine sancto eius speravimus</span></p>
<p id="psalms-32-22"><span class="verse-num">32:22</span> <span class="verse-body">sit misericordia tua Domine super nos sicut expectavimus te __________________________________________________________________</span></p>
<h2 id="psalms-ch-33">Chapter 33</h2>
<p class="verses"><a href="#psalms-33-1">1</a> <a href="#psalms-33-2">2</a> <a href="#psalms-33-3">3</a> <a href="#psalms-33-4">4</a> <a href="#psalms-33-5">5</a> <a href="#psalms-33-6">6</a> <a href="#psalms-33-7">7</a> <a href="#psalms-33-8">8</a> <a href="#psalms-33-9">9</a> <a href="#psalms-33-10">10</a> <a href="#psalms-33-11">11</a> <a href="#psalms-33-12">12</a> <a href="#psalms-33-13">13</a> <a href="#psalms-33-14">14</a> <a href="#psalms-33-15">15</a> <a href="#psalms-33-16">16</a> <a href="#psalms-33-17">17</a> <a href="#psalms-33-18">18</a> <a href="#psalms-33-19">19</a> <a href="#psalms-33-20">20</a> <a href="#psalms-33-21">21</a> <a href="#psalms-33-22">22</a> <a href="#psalms-33-23">23</a></p>
<p id="psalms-33-1"><span class="verse-num">33:1</span> <span class="verse-body">David quando commutavit os suum coram Abimelech et eiecit eum et abiit</span></p>
<p id="psalms-33-2"><span class="verse-num">33:2</span> <span class="verse-body">benedicam Domino in omni tempore semper laus eius in ore meo</span></p>
<p id="psalms-33-3"><span class="verse-num">33:3</span> <span class="verse-body">in Domino laetabitur anima mea audiant mites et laetentur</span></p>
<p id="psalms-33-4"><span class="verse-num">33:4</span> <span class="verse-body">magnificate Dominum mecum et exaltemus nomen eius pariter</span></p>
<p id="psalms-33-5"><span class="verse-num">33:5</span> <span class="verse-body">quaesivi Dominum et exaudivit me et de omnibus angustiis meis liberavit me</span></p>
<p id="psalms-33-6"><span class="verse-num">33:6</span> <span class="verse-body">respicite ad eum et confluite et vultus vestri non confundentur</span></p>
<p id="psalms-33-7"><span class="verse-num">33:7</span> <span class="verse-body">hic pauper clamavit et Dominus exaudivit de omnibus tribulationibus salvabit eum</span></p>
<p id="psalms-33-8"><span class="verse-num">33:8</span> <span class="verse-body">circumdat angelus Domini in gyro timentes eum et eruet eos</span></p>
<p id="psalms-33-9"><span class="verse-num">33:9</span> <span class="verse-body">gustate et videte quoniam bonus Dominus beatus vir qui sperat in eo</span></p>
<p id="psalms-33-10"><span class="verse-num">33:10</span> <span class="verse-body">timete Dominum sancti eius quoniam non est inopia timentibus eum</span></p>
<p id="psalms-33-11"><span class="verse-num">33:11</span> <span class="verse-body">leones indiguerunt et esurierunt quaerentibus autem Dominum non deerit omne bonum</span></p>
<p id="psalms-33-12"><span class="verse-num">33:12</span> <span class="verse-body">venite filii audite me timorem Domini docebo vos</span></p>
<p id="psalms-33-13"><span class="verse-num">33:13</span> <span class="verse-body">quis est vir qui velit vitam diligens dies videre bonos</span></p>
<p id="psalms-33-14"><span class="verse-num">33:14</span> <span class="verse-body">custodi linguam tuam a malo et labia tua ne loquantur dolum</span></p>
<p id="psalms-33-15"><span class="verse-num">33:15</span> <span class="verse-body">recede a malo et fac bonum quaere pacem et persequere eam</span></p>
<p id="psalms-33-16"><span class="verse-num">33:16</span> <span class="verse-body">oculi Domini ad iustos et aures eius ad clamorem eorum</span></p>
<p id="psalms-33-17"><span class="verse-num">33:17</span> <span class="verse-body">vultus Domini super facientes malum ut perdat de terra memoriam eorum</span></p>
<p id="psalms-33-18"><span class="verse-num">33:18</span> <span class="verse-body">clamaverunt et Dominus exaudivit et ex omnibus tribulationibus eorum liberavit eos</span></p>
<p id="psalms-33-19"><span class="verse-num">33:19</span> <span class="verse-body">iuxta est Dominus contritis corde et confractos spiritu salvabit</span></p>
<p id="psalms-33-20"><span class="verse-num">33:20</span> <span class="verse-body">multae tribulationes iusti et ex omnibus illis liberabit eum Dominus</span></p>
<p id="psalms-33-21"><span class="verse-num">33:21</span> <span class="verse-body">custodit omnia ossa eius unum ex eis non confringetur</span></p>
<p id="psalms-33-22"><span class="verse-num">33:22</span> <span class="verse-body">interficiet impium malitia et odientes iustum superabuntur</span></p>
<p id="psalms-33-23"><span class="verse-num">33:23</span> <span class="verse-body">redimet Dominus animam servorum suorum et non peccabunt omnes sperantes in eo __________________________________________________________________</span></p>
<h2 id="psalms-ch-34">Chapter 34</h2>
<p class="verses"><a href="#psalms-34-1">1</a> <a href="#psalms-34-2">2</a> <a href="#psalms-34-3">3</a> <a href="#psalms-34-4">4</a> <a href="#psalms-34-5">5</a> <a href="#psalms-34-6">6</a> <a href="#psalms-34-7">7</a> <a href="#psalms-34-8">8</a> <a href="#psalms-34-9">9</a> <a href="#psalms-34-10">10</a> <a href="#psalms-34-11">11</a> <a href="#psalms-34-12">12</a> <a href="#psalms-34-13">13</a> <a href="#psalms-34-14">14</a> <a href="#psalms-34-15">15</a> <a href="#psalms-34-16">16</a> <a href="#psalms-34-17">17</a> <a href="#psalms-34-18">18</a> <a href="#psalms-34-19">19</a> <a href="#psalms-34-20">20</a> <a href="#psalms-34-21">21</a> <a href="#psalms-34-22">22</a> <a href="#psalms-34-23">23</a> <a href="#psalms-34-24">24</a> <a href="#psalms-34-25">25</a> <a href="#psalms-34-26">26</a> <a href="#psalms-34-27">27</a> <a href="#psalms-34-28">28</a></p>
<p id="psalms-34-1"><span class="verse-num">34:1</span> <span class="verse-body">David iudica Domine adversarios meos pugna contra pugnantes me</span></p>
<p id="psalms-34-2"><span class="verse-num">34:2</span> <span class="verse-body">adprehende scutum et hastam et consurge in auxilium meum</span></p>
<p id="psalms-34-3"><span class="verse-num">34:3</span> <span class="verse-body">evagina gladium et praeoccupa ex adverso persequentem me dic animae meae salus tua ego sum</span></p>
<p id="psalms-34-4"><span class="verse-num">34:4</span> <span class="verse-body">confundantur et revereantur qui quaerunt animam meam convertantur retrorsum et confundantur qui cogitant malum mihi</span></p>
<p id="psalms-34-5"><span class="verse-num">34:5</span> <span class="verse-body">fiant sicut pulvis ante faciem venti et angelus Domini inpellat</span></p>
<p id="psalms-34-6"><span class="verse-num">34:6</span> <span class="verse-body">sit via eorum tenebrae et lubricum et angelus Domini persequatur eos</span></p>
<p id="psalms-34-7"><span class="verse-num">34:7</span> <span class="verse-body">quia frustra absconderunt mihi insidias retis sui sine causa foderunt animae meae</span></p>
<p id="psalms-34-8"><span class="verse-num">34:8</span> <span class="verse-body">veniat ei calamitas quam ignorat et rete suum quod abscondit conprehendat eum et cadat in laqueum</span></p>
<p id="psalms-34-9"><span class="verse-num">34:9</span> <span class="verse-body">anima autem mea exultabit in Domino et laetabitur in salute sua</span></p>
<p id="psalms-34-10"><span class="verse-num">34:10</span> <span class="verse-body">omnia ossa mea dicent Domine quis similis tui eruens inopem a validiore et pauperem et mendicum a violento</span></p>
<p id="psalms-34-11"><span class="verse-num">34:11</span> <span class="verse-body">surgentes testes iniqui quae nesciebam interrogabant me</span></p>
<p id="psalms-34-12"><span class="verse-num">34:12</span> <span class="verse-body">reddebant mihi mala pro bono sterilitatem animae meae</span></p>
<p id="psalms-34-13"><span class="verse-num">34:13</span> <span class="verse-body">ego autem cum infirmarer ab eis induebar cilicio humiliabam in ieiunio animam meam et oratio mea ad sinum meum revertetur</span></p>
<p id="psalms-34-14"><span class="verse-num">34:14</span> <span class="verse-body">quasi ad amicum quasi ad fratrem meum sic ambulabam quasi lugens mater tristis incurvabar</span></p>
<p id="psalms-34-15"><span class="verse-num">34:15</span> <span class="verse-body">et in infirmitate mea laetabantur et congregabantur collecti sunt adversum me percutientes et nesciebam</span></p>
<p id="psalms-34-16"><span class="verse-num">34:16</span> <span class="verse-body">scindentes et non tacentes in simulatione verborum fictorum frendebant contra me dentibus suis</span></p>
<p id="psalms-34-17"><span class="verse-num">34:17</span> <span class="verse-body">Domine quanta aspicies converte animam meam a calamitatibus suis a leonibus solitariam meam</span></p>
<p id="psalms-34-18"><span class="verse-num">34:18</span> <span class="verse-body">confitebor tibi in ecclesia grandi in populo forti laudabo te</span></p>
<p id="psalms-34-19"><span class="verse-num">34:19</span> <span class="verse-body">non laetentur super me inimici mei mendaces odientes me frustra coniventes oculo</span></p>
<p id="psalms-34-20"><span class="verse-num">34:20</span> <span class="verse-body">non enim pacem loquuntur sed in rapina terrae verba fraudulenta concinnant</span></p>
<p id="psalms-34-21"><span class="verse-num">34:21</span> <span class="verse-body">et dilataverunt super me os suum dixerunt va va vidit oculus noster</span></p>
<p id="psalms-34-22"><span class="verse-num">34:22</span> <span class="verse-body">vidisti Domine ne taceas Domine ne elongeris a me</span></p>
<p id="psalms-34-23"><span class="verse-num">34:23</span> <span class="verse-body">consurge et evigila in iudicium meum Deus meus et Domine in causam meam</span></p>
<p id="psalms-34-24"><span class="verse-num">34:24</span> <span class="verse-body">iudica me secundum iustitiam meam Domine Deus meus et ne insultent mihi</span></p>
<p id="psalms-34-25"><span class="verse-num">34:25</span> <span class="verse-body">ne dicant in corde suo va va va animae nostrae ne dicant absorbuimus eum</span></p>
<p id="psalms-34-26"><span class="verse-num">34:26</span> <span class="verse-body">confundantur et revereantur pariter qui laetantur in adflictione mea induantur confusione et verecundia qui magnificantur super me</span></p>
<p id="psalms-34-27"><span class="verse-num">34:27</span> <span class="verse-body">laudent et laetentur qui volunt iustitiam meam et dicant semper magnificetur Dominus qui vult pacem servi sui</span></p>
<p id="psalms-34-28"><span class="verse-num">34:28</span> <span class="verse-body">et lingua mea meditabitur iustitiam tuam tota die laudem tuam __________________________________________________________________</span></p>
<h2 id="psalms-ch-35">Chapter 35</h2>
<p class="verses"><a href="#psalms-35-1">1</a> <a href="#psalms-35-2">2</a> <a href="#psalms-35-3">3</a> <a href="#psalms-35-4">4</a> <a href="#psalms-35-5">5</a> <a href="#psalms-35-6">6</a> <a href="#psalms-35-7">7</a> <a href="#psalms-35-8">8</a> <a href="#psalms-35-9">9</a> <a href="#psalms-35-10">10</a> <a href="#psalms-35-11">11</a> <a href="#psalms-35-12">12</a> <a href="#psalms-35-13">13</a></p>
<p id="psalms-35-1"><span class="verse-num">35:1</span> <span class="verse-body">pro victoria servi Domini David</span></p>
<p id="psalms-35-2"><span class="verse-num">35:2</span> <span class="verse-body">dixit scelus impii in medio cordis eius non esse timorem Dei ante oculos eius</span></p>
<p id="psalms-35-3"><span class="verse-num">35:3</span> <span class="verse-body">quia dolose egit adversum eum in oculis suis ut inveniret iniquitatem eius ad odiendum</span></p>
<p id="psalms-35-4"><span class="verse-num">35:4</span> <span class="verse-body">verba oris eius iniquitas et dolus cessavit cogitare benefacere</span></p>
<p id="psalms-35-5"><span class="verse-num">35:5</span> <span class="verse-body">iniquitatem cogitat in cubili suo stabit in via non bona malum non abiciet</span></p>
<p id="psalms-35-6"><span class="verse-num">35:6</span> <span class="verse-body">Domine in caelo misericordia tua fides tua usque ad nubes</span></p>
<p id="psalms-35-7"><span class="verse-num">35:7</span> <span class="verse-body">iustitia tua quasi montes Domine iudicium tuum abyssus multa homines et iumenta salvos facies Domine</span></p>
<p id="psalms-35-8"><span class="verse-num">35:8</span> <span class="verse-body">quam pretiosa est misericordia tua Domine et filii Adam in umbra alarum tuarum sperabunt</span></p>
<p id="psalms-35-9"><span class="verse-num">35:9</span> <span class="verse-body">inebriabuntur de pinguidine domus tuae et torrente deliciarum tuarum potabis eos</span></p>
<p id="psalms-35-10"><span class="verse-num">35:10</span> <span class="verse-body">quoniam tecum est fons vitae in lumine tuo videbimus lumen</span></p>
<p id="psalms-35-11"><span class="verse-num">35:11</span> <span class="verse-body">adtrahe misericordiam tuam scientibus te et iustitiam tuam rectis corde</span></p>
<p id="psalms-35-12"><span class="verse-num">35:12</span> <span class="verse-body">ne veniat mihi pes superbiae et manus impiorum non me commoveat</span></p>
<p id="psalms-35-13"><span class="verse-num">35:13</span> <span class="verse-body">ibi ceciderunt operantes iniquitatem expulsi sunt et non potuerunt surgere __________________________________________________________________</span></p>
<h2 id="psalms-ch-36">Chapter 36</h2>
<p class="verses"><a href="#psalms-36-1">1</a> <a href="#psalms-36-2">2</a> <a href="#psalms-36-3">3</a> <a href="#psalms-36-4">4</a> <a href="#psalms-36-5">5</a> <a href="#psalms-36-6">6</a> <a href="#psalms-36-7">7</a> <a href="#psalms-36-8">8</a> <a href="#psalms-36-9">9</a> <a href="#psalms-36-10">10</a> <a href="#psalms-36-11">11</a> <a href="#psalms-36-12">12</a> <a href="#psalms-36-13">13</a> <a href="#psalms-36-14">14</a> <a href="#psalms-36-15">15</a> <a href="#psalms-36-16">16</a> <a href="#psalms-36-17">17</a> <a href="#psalms-36-18">18</a> <a href="#psalms-36-19">19</a> <a href="#psalms-36-20">20</a> <a href="#psalms-36-21">21</a> <a href="#psalms-36-22">22</a> <a href="#psalms-36-23">23</a> <a href="#psalms-36-24">24</a> <a href="#psalms-36-25">25</a> <a href="#psalms-36-26">26</a> <a href="#psalms-36-27">27</a> <a href="#psalms-36-28">28</a> <a href="#psalms-36-29">29</a> <a href="#psalms-36-30">30</a> <a href="#psalms-36-31">31</a> <a href="#psalms-36-32">32</a> <a href="#psalms-36-33">33</a> <a href="#psalms-36-34">34</a> <a href="#psalms-36-35">35</a> <a href="#psalms-36-36">36</a> <a href="#psalms-36-37">37</a> <a href="#psalms-36-38">38</a> <a href="#psalms-36-39">39</a> <a href="#psalms-36-40">40</a></p>
<p id="psalms-36-1"><span class="verse-num">36:1</span> <span class="verse-body">David aleph noli contendere cum malignis neque aemuleris facientes iniquitatem</span></p>
<p id="psalms-36-2"><span class="verse-num">36:2</span> <span class="verse-body">quoniam sicut herba velociter conterentur et sicut holus viride arescent</span></p>
<p id="psalms-36-3"><span class="verse-num">36:3</span> <span class="verse-body">beth spera in Domino et fac bonum peregrinare in terra et pascere fide</span></p>
<p id="psalms-36-4"><span class="verse-num">36:4</span> <span class="verse-body">et delectare in Domino et dabit tibi petitiones cordis tui</span></p>
<p id="psalms-36-5"><span class="verse-num">36:5</span> <span class="verse-body">gimel volve super Dominum viam tuam et confide in eo et ipse faciet</span></p>
<p id="psalms-36-6"><span class="verse-num">36:6</span> <span class="verse-body">et educet sicut lumen iustitiam tuam et iudicium tuum sicut meridiem</span></p>
<p id="psalms-36-7"><span class="verse-num">36:7</span> <span class="verse-body">deleth tace Domino et expecta eum noli contendere adversum eum qui proficit in via sua adversum virum qui facit quae cogitat</span></p>
<p id="psalms-36-8"><span class="verse-num">36:8</span> <span class="verse-body">he dimitte iram et relinque furorem noli contendere ut malefacias</span></p>
<p id="psalms-36-9"><span class="verse-num">36:9</span> <span class="verse-body">quoniam qui malefaciunt interibunt expectantes autem Dominum ipsi hereditabunt terram</span></p>
<p id="psalms-36-10"><span class="verse-num">36:10</span> <span class="verse-body">vav adhuc enim modicum et non erit impius et cogitabis de loco eius et non subsistet</span></p>
<p id="psalms-36-11"><span class="verse-num">36:11</span> <span class="verse-body">mites autem hereditabunt terram et delectabuntur in multitudine pacis</span></p>
<p id="psalms-36-12"><span class="verse-num">36:12</span> <span class="verse-body">zai cogitat impius de iusto et frendet adversum eum dentibus suis</span></p>
<p id="psalms-36-13"><span class="verse-num">36:13</span> <span class="verse-body">Dominus deridebit eum videns quod venit dies eius</span></p>
<p id="psalms-36-14"><span class="verse-num">36:14</span> <span class="verse-body">heth gladium evaginaverunt impii tetenderunt arcum suum ut percutiant egenum et pauperem et interficiant rectos in via</span></p>
<p id="psalms-36-15"><span class="verse-num">36:15</span> <span class="verse-body">gladius eorum ingrediatur in cor eorum et arcus eorum confringantur</span></p>
<p id="psalms-36-16"><span class="verse-num">36:16</span> <span class="verse-body">teth melius est parum iusto quam divitiae impiorum multae</span></p>
<p id="psalms-36-17"><span class="verse-num">36:17</span> <span class="verse-body">quia brachia impiorum confringentur sublevat autem iustos Dominus</span></p>
<p id="psalms-36-18"><span class="verse-num">36:18</span> <span class="verse-body">ioth novit Dominus diem inmaculatorum et hereditas eorum aeterna erit</span></p>
<p id="psalms-36-19"><span class="verse-num">36:19</span> <span class="verse-body">non confundentur in tempore malo et in diebus famis saturabuntur</span></p>
<p id="psalms-36-20"><span class="verse-num">36:20</span> <span class="verse-body">caph quia impii peribunt et inimici Domini gloriantes ut monocerotes consumentur sicut fumus consumitur</span></p>
<p id="psalms-36-21"><span class="verse-num">36:21</span> <span class="verse-body">lameth fenus accipit impius et non reddit iustus autem donat et tribuit</span></p>
<p id="psalms-36-22"><span class="verse-num">36:22</span> <span class="verse-body">quia qui benedicti fuerint ab eo hereditabunt terram et qui maledicti interibunt</span></p>
<p id="psalms-36-23"><span class="verse-num">36:23</span> <span class="verse-body">mem a Domino gressus viri firmantur et viam eius volet</span></p>
<p id="psalms-36-24"><span class="verse-num">36:24</span> <span class="verse-body">cum ceciderit non adlidetur quia Dominus sustentat manum eius</span></p>
<p id="psalms-36-25"><span class="verse-num">36:25</span> <span class="verse-body">nun puer fui siquidem senui et non vidi iustum derelictum neque semen eius quaerens panem</span></p>
<p id="psalms-36-26"><span class="verse-num">36:26</span> <span class="verse-body">tota die donat et commodat et semen eius in benedictione</span></p>
<p id="psalms-36-27"><span class="verse-num">36:27</span> <span class="verse-body">samech recede a malo et fac bonum et habita in sempiterno</span></p>
<p id="psalms-36-28"><span class="verse-num">36:28</span> <span class="verse-body">quia Dominus diligit iudicium et non derelinquet sanctos suos ain in aeternum custoditi sunt et semen impiorum periit</span></p>
<p id="psalms-36-29"><span class="verse-num">36:29</span> <span class="verse-body">iusti hereditabunt terram et habitabunt in saeculum super eam</span></p>
<p id="psalms-36-30"><span class="verse-num">36:30</span> <span class="verse-body">fe os iusti meditabitur sapientiam et lingua eius loquetur iudicium</span></p>
<p id="psalms-36-31"><span class="verse-num">36:31</span> <span class="verse-body">lex Dei eius in corde eius non deficient gressus eius</span></p>
<p id="psalms-36-32"><span class="verse-num">36:32</span> <span class="verse-body">sade considerat impius iustum et quaerit ut occidat eum</span></p>
<p id="psalms-36-33"><span class="verse-num">36:33</span> <span class="verse-body">Dominus non derelinquet eum in manu eius et non condemnabit eum cum iudicatur</span></p>
<p id="psalms-36-34"><span class="verse-num">36:34</span> <span class="verse-body">coph expecta Dominum et custodi viam eius et exaltabit te ut possideas terram cum interibunt impii videbis</span></p>
<p id="psalms-36-35"><span class="verse-num">36:35</span> <span class="verse-body">res vidi impium robustum et fortissimum sicut indigenam virentem</span></p>
<p id="psalms-36-36"><span class="verse-num">36:36</span> <span class="verse-body">et transivi et ecce non erat et quaesivi eum et non est inventus</span></p>
<p id="psalms-36-37"><span class="verse-num">36:37</span> <span class="verse-body">sen custodi simplicitatem et vide rectum quia erit ad extremum viro pax</span></p>
<p id="psalms-36-38"><span class="verse-num">36:38</span> <span class="verse-body">iniqui autem delebuntur pariter et novissimum impiorum peribit</span></p>
<p id="psalms-36-39"><span class="verse-num">36:39</span> <span class="verse-body">thau salus iustorum a Domino fortitudo eorum in tempore tribulationis</span></p>
<p id="psalms-36-40"><span class="verse-num">36:40</span> <span class="verse-body">et auxiliabitur eis Dominus et salvabit eos ab impiis quia speraverunt in eo __________________________________________________________________</span></p>
<h2 id="psalms-ch-37">Chapter 37</h2>
<p class="verses"><a href="#psalms-37-1">1</a> <a href="#psalms-37-2">2</a> <a href="#psalms-37-3">3</a> <a href="#psalms-37-4">4</a> <a href="#psalms-37-5">5</a> <a href="#psalms-37-6">6</a> <a href="#psalms-37-7">7</a> <a href="#psalms-37-8">8</a> <a href="#psalms-37-9">9</a> <a href="#psalms-37-10">10</a> <a href="#psalms-37-11">11</a> <a href="#psalms-37-12">12</a> <a href="#psalms-37-13">13</a> <a href="#psalms-37-14">14</a> <a href="#psalms-37-15">15</a> <a href="#psalms-37-16">16</a> <a href="#psalms-37-17">17</a> <a href="#psalms-37-18">18</a> <a href="#psalms-37-19">19</a> <a href="#psalms-37-20">20</a> <a href="#psalms-37-21">21</a> <a href="#psalms-37-22">22</a> <a href="#psalms-37-23">23</a></p>
<p id="psalms-37-1"><span class="verse-num">37:1</span> <span class="verse-body">canticum David in commemoratione</span></p>
<p id="psalms-37-2"><span class="verse-num">37:2</span> <span class="verse-body">Domine ne in ira tua arguas me neque in furore tuo corripias me</span></p>
<p id="psalms-37-3"><span class="verse-num">37:3</span> <span class="verse-body">quia sagittae tuae infixae sunt mihi et tetigit me manus tua</span></p>
<p id="psalms-37-4"><span class="verse-num">37:4</span> <span class="verse-body">non est sanitas in carne mea a facie indignationis tuae non est pax ossibus meis a facie peccati mei</span></p>
<p id="psalms-37-5"><span class="verse-num">37:5</span> <span class="verse-body">quia iniquitates meae transierunt caput meum quasi onus grave adgravatae sunt super me</span></p>
<p id="psalms-37-6"><span class="verse-num">37:6</span> <span class="verse-body">conputruerunt et tabuerunt cicatrices meae a facie insipientiae meae</span></p>
<p id="psalms-37-7"><span class="verse-num">37:7</span> <span class="verse-body">adflictus sum et incurvatus nimis tota die maerens ambulabam</span></p>
<p id="psalms-37-8"><span class="verse-num">37:8</span> <span class="verse-body">quia lumbi mei repleti sunt ignominia et non est sanitas in carne mea</span></p>
<p id="psalms-37-9"><span class="verse-num">37:9</span> <span class="verse-body">evigilavi et adflictus sum nimis rugiebam a gemitu cordis mei</span></p>
<p id="psalms-37-10"><span class="verse-num">37:10</span> <span class="verse-body">Domine in conspectu tuo omne desiderium meum et gemitus meus a te non est absconditus</span></p>
<p id="psalms-37-11"><span class="verse-num">37:11</span> <span class="verse-body">cor meum fluctuabat dereliquit me fortitudo mea et lux oculorum meorum etiam ipsa non est mecum</span></p>
<p id="psalms-37-12"><span class="verse-num">37:12</span> <span class="verse-body">cari mei et amici mei quasi contra lepram meam steterunt et vicini mei longe steterunt</span></p>
<p id="psalms-37-13"><span class="verse-num">37:13</span> <span class="verse-body">et inruebant quaerentes animam meam et investigantes mala mihi loquebantur insidias et dolos tota die meditabantur</span></p>
<p id="psalms-37-14"><span class="verse-num">37:14</span> <span class="verse-body">ego autem quasi surdus non audiebam et quasi mutus non aperiebam os meum</span></p>
<p id="psalms-37-15"><span class="verse-num">37:15</span> <span class="verse-body">et eram quasi homo non audiens nec habens in ore suo redargutiones</span></p>
<p id="psalms-37-16"><span class="verse-num">37:16</span> <span class="verse-body">te enim Domine expectabam tu exaudies Domine Deus meus</span></p>
<p id="psalms-37-17"><span class="verse-num">37:17</span> <span class="verse-body">quia dixi ne forte insultent mihi et cum vacillaverint pedes mei super me magnificentur</span></p>
<p id="psalms-37-18"><span class="verse-num">37:18</span> <span class="verse-body">quia ego ad plagas paratus et dolor meus contra me est semper</span></p>
<p id="psalms-37-19"><span class="verse-num">37:19</span> <span class="verse-body">quia iniquitatem meam adnuntio sollicitus ero pro peccato meo</span></p>
<p id="psalms-37-20"><span class="verse-num">37:20</span> <span class="verse-body">inimici autem mei viventes confortati sunt et multiplicati sunt odientes me mendaciter</span></p>
<p id="psalms-37-21"><span class="verse-num">37:21</span> <span class="verse-body">et qui reddunt malum pro bono adversabantur mihi quia sequebar bonum</span></p>
<p id="psalms-37-22"><span class="verse-num">37:22</span> <span class="verse-body">ne derelinquas me Domine Deus meus ne elongeris a me</span></p>
<p id="psalms-37-23"><span class="verse-num">37:23</span> <span class="verse-body">festina in auxilium meum Domine salutis meae __________________________________________________________________</span></p>
<h2 id="psalms-ch-38">Chapter 38</h2>
<p class="verses"><a href="#psalms-38-1">1</a> <a href="#psalms-38-2">2</a> <a href="#psalms-38-3">3</a> <a href="#psalms-38-4">4</a> <a href="#psalms-38-5">5</a> <a href="#psalms-38-6">6</a> <a href="#psalms-38-7">7</a> <a href="#psalms-38-8">8</a> <a href="#psalms-38-9">9</a> <a href="#psalms-38-10">10</a> <a href="#psalms-38-11">11</a> <a href="#psalms-38-12">12</a> <a href="#psalms-38-13">13</a> <a href="#psalms-38-14">14</a></p>
<p id="psalms-38-1"><span class="verse-num">38:1</span> <span class="verse-body">pro victoria Idithun canticum David</span></p>
<p id="psalms-38-2"><span class="verse-num">38:2</span> <span class="verse-body">dixi custodiam vias meas ne peccem in lingua mea custodiam os meum silentio donec est impius contra me</span></p>
<p id="psalms-38-3"><span class="verse-num">38:3</span> <span class="verse-body">obmutui silentio tacui de bono et dolor meus conturbatus est</span></p>
<p id="psalms-38-4"><span class="verse-num">38:4</span> <span class="verse-body">incaluit cor meum in medio mei in meditatione mea incensus sum igni</span></p>
<p id="psalms-38-5"><span class="verse-num">38:5</span> <span class="verse-body">locutus sum lingua mea ostende mihi Domine finem meum et mensuram dierum meorum quae sit ut sciam quid mihi desit</span></p>
<p id="psalms-38-6"><span class="verse-num">38:6</span> <span class="verse-body">ecce breves posuisti dies meos et vita mea quasi non sit in conspectu tuo omnia enim vanitas omnis homo stans semper</span></p>
<p id="psalms-38-7"><span class="verse-num">38:7</span> <span class="verse-body">tantum in imagine ambulat homo tantum frustra turbatur congregat et ignorat cui dimittat ea</span></p>
<p id="psalms-38-8"><span class="verse-num">38:8</span> <span class="verse-body">nunc ergo quid expecto Domine praestolatio mea tu es</span></p>
<p id="psalms-38-9"><span class="verse-num">38:9</span> <span class="verse-body">ab omnibus iniquitatibus meis libera me obprobrium stulto ne ponas me</span></p>
<p id="psalms-38-10"><span class="verse-num">38:10</span> <span class="verse-body">obmutui non aperiam os meum quia tu fecisti</span></p>
<p id="psalms-38-11"><span class="verse-num">38:11</span> <span class="verse-body">tolle a me plagas tuas</span></p>
<p id="psalms-38-12"><span class="verse-num">38:12</span> <span class="verse-body">a contentione manus tuae ego consumptus sum in increpationibus pro iniquitate corripuisti virum et posuisti quasi tineam desiderabilia eius verumtamen vanitas omnis homo semper</span></p>
<p id="psalms-38-13"><span class="verse-num">38:13</span> <span class="verse-body">audi orationem meam Domine et clamorem meum exaudi ad lacrimam meam ne obsurdescas quia advena ego sum apud te et peregrinus sicut omnes patres mei</span></p>
<p id="psalms-38-14"><span class="verse-num">38:14</span> <span class="verse-body">parce mihi ut rideam antequam vadam et non subsistam __________________________________________________________________</span></p>
<h2 id="psalms-ch-39">Chapter 39</h2>
<p class="verses"><a href="#psalms-39-1">1</a> <a href="#psalms-39-2">2</a> <a href="#psalms-39-3">3</a> <a href="#psalms-39-4">4</a> <a href="#psalms-39-5">5</a> <a href="#psalms-39-6">6</a> <a href="#psalms-39-7">7</a> <a href="#psalms-39-8">8</a> <a href="#psalms-39-9">9</a> <a href="#psalms-39-10">10</a> <a href="#psalms-39-11">11</a> <a href="#psalms-39-12">12</a> <a href="#psalms-39-13">13</a> <a href="#psalms-39-14">14</a> <a href="#psalms-39-15">15</a> <a href="#psalms-39-16">16</a> <a href="#psalms-39-17">17</a> <a href="#psalms-39-18">18</a></p>
<p id="psalms-39-1"><span class="verse-num">39:1</span> <span class="verse-body">pro victoria David canticum</span></p>
<p id="psalms-39-2"><span class="verse-num">39:2</span> <span class="verse-body">expectans expectavi Dominum et inclinatus est ad me</span></p>
<p id="psalms-39-3"><span class="verse-num">39:3</span> <span class="verse-body">et audivit clamorem meum et eduxit me de lacu famoso de luto caeni et statuit super petram pedes meos stabilivit gressus meos</span></p>
<p id="psalms-39-4"><span class="verse-num">39:4</span> <span class="verse-body">et dedit in ore meo canticum novum laudem Deo nostro videbunt multi et timebunt et sperabunt in Domino</span></p>
<p id="psalms-39-5"><span class="verse-num">39:5</span> <span class="verse-body">beatus vir qui posuit Dominum confidentiam suam et non est aversus ad superbias pompasque mendacii</span></p>
<p id="psalms-39-6"><span class="verse-num">39:6</span> <span class="verse-body">multa fecisti tu Domine Deus meus mirabilia tua et cogitationes tuas pro nobis non invenio ordinem coram te si narrare voluero et numerare plura sunt quam ut narrari queant</span></p>
<p id="psalms-39-7"><span class="verse-num">39:7</span> <span class="verse-body">victima et oblatione non indiges aures fodisti mihi holocaustum et pro peccato non petisti</span></p>
<p id="psalms-39-8"><span class="verse-num">39:8</span> <span class="verse-body">tunc dixi ecce venio in volumine libri scriptum est de me</span></p>
<p id="psalms-39-9"><span class="verse-num">39:9</span> <span class="verse-body">ut facerem placitum tibi Deus meus volui et legem tuam in medio ventris mei</span></p>
<p id="psalms-39-10"><span class="verse-num">39:10</span> <span class="verse-body">adnuntiavi iustum in ecclesia multa ecce labia mea non prohibebo Domine tu nosti</span></p>
<p id="psalms-39-11"><span class="verse-num">39:11</span> <span class="verse-body">iustitiam tuam non abscondi in medio cordis mei fidem tuam et salutare tuum dixi non abscondi misericordiam tuam et veritatem tuam in ecclesia multa</span></p>
<p id="psalms-39-12"><span class="verse-num">39:12</span> <span class="verse-body">tu Domine non prohibebis misericordias tuas a me misericordia tua et veritas iugiter servabunt me</span></p>
<p id="psalms-39-13"><span class="verse-num">39:13</span> <span class="verse-body">circumdederunt enim me mala quorum non est numerus conprehenderunt me iniquitates meae et non potui videre plures factae sunt quam capilli capitis mei et cor meum dereliquit me</span></p>
<p id="psalms-39-14"><span class="verse-num">39:14</span> <span class="verse-body">placeat tibi Domine ut liberes me Domine ad adiuvandum me festina</span></p>
<p id="psalms-39-15"><span class="verse-num">39:15</span> <span class="verse-body">confundantur et revereantur simul quaerentes animam meam ut auferant eam convertantur retrorsum et confundantur qui volunt mala mihi</span></p>
<p id="psalms-39-16"><span class="verse-num">39:16</span> <span class="verse-body">pereant post confusionem suam qui dicunt mihi va va</span></p>
<p id="psalms-39-17"><span class="verse-num">39:17</span> <span class="verse-body">gaudeant et laetentur in te qui quaerunt te dicant iugiter magnificetur Dominus qui diligunt salutare tuum</span></p>
<p id="psalms-39-18"><span class="verse-num">39:18</span> <span class="verse-body">ego autem sum egens et pauper Dominus sollicitus erit pro me auxilium meum et salutare meum tu Deus meus ne moreris __________________________________________________________________</span></p>
<h2 id="psalms-ch-40">Chapter 40</h2>
<p class="verses"><a href="#psalms-40-1">1</a> <a href="#psalms-40-2">2</a> <a href="#psalms-40-3">3</a> <a href="#psalms-40-4">4</a> <a href="#psalms-40-5">5</a> <a href="#psalms-40-6">6</a> <a href="#psalms-40-7">7</a> <a href="#psalms-40-8">8</a> <a href="#psalms-40-9">9</a> <a href="#psalms-40-10">10</a> <a href="#psalms-40-11">11</a> <a href="#psalms-40-12">12</a> <a href="#psalms-40-13">13</a> <a href="#psalms-40-14">14</a></p>
<p id="psalms-40-1"><span class="verse-num">40:1</span> <span class="verse-body">pro victoria canticum David</span></p>
<p id="psalms-40-2"><span class="verse-num">40:2</span> <span class="verse-body">beatus qui cogitat de paupere in die mala salvabit eum Dominus</span></p>
<p id="psalms-40-3"><span class="verse-num">40:3</span> <span class="verse-body">Dominus custodiet eum et vivificabit eum et beatus erit in terra et non tradet eum animae inimicorum suorum</span></p>
<p id="psalms-40-4"><span class="verse-num">40:4</span> <span class="verse-body">Dominus confortabit eum in lecto infirmitatis totum stratum eius vertisti in aegrotatione sua</span></p>
<p id="psalms-40-5"><span class="verse-num">40:5</span> <span class="verse-body">ego dixi Domine miserere mei sana animam meam quoniam peccavi tibi</span></p>
<p id="psalms-40-6"><span class="verse-num">40:6</span> <span class="verse-body">inimici mei loquentur malum mihi quando morietur et periet nomen eius</span></p>
<p id="psalms-40-7"><span class="verse-num">40:7</span> <span class="verse-body">et si venerit ut visitet vana loquetur cor eius congregabit iniquitatem sibi et egrediens foras detrahet</span></p>
<p id="psalms-40-8"><span class="verse-num">40:8</span> <span class="verse-body">simul adversum me murmurabant omnes odientes me contra cogitabant malum mihi</span></p>
<p id="psalms-40-9"><span class="verse-num">40:9</span> <span class="verse-body">verbum diabuli infundebant sibi qui dormivit non addet ut resurgat</span></p>
<p id="psalms-40-10"><span class="verse-num">40:10</span> <span class="verse-body">sed et homo pacificus meus in quo habui fiduciam qui manducabat panem meum levavit contra me plantam</span></p>
<p id="psalms-40-11"><span class="verse-num">40:11</span> <span class="verse-body">tu autem Domine miserere mei et leva me ut reddam eis</span></p>
<p id="psalms-40-12"><span class="verse-num">40:12</span> <span class="verse-body">in hoc cognovi quod velis me quia non insultavit inimicus meus mihi</span></p>
<p id="psalms-40-13"><span class="verse-num">40:13</span> <span class="verse-body">ego autem in simplicitate mea adiutus sum a te et statues me ante faciem tuam in perpetuum</span></p>
<p id="psalms-40-14"><span class="verse-num">40:14</span> <span class="verse-body">benedictus Dominus Deus Israhel a saeculo et usque in saeculum amen amen __________________________________________________________________</span></p>
<h2 id="psalms-ch-41">Chapter 41</h2>
<p class="verses"><a href="#psalms-41-1">1</a> <a href="#psalms-41-2">2</a> <a href="#psalms-41-3">3</a> <a href="#psalms-41-4">4</a> <a href="#psalms-41-5">5</a> <a href="#psalms-41-6">6</a> <a href="#psalms-41-7">7</a> <a href="#psalms-41-8">8</a> <a href="#psalms-41-9">9</a> <a href="#psalms-41-10">10</a> <a href="#psalms-41-11">11</a> <a href="#psalms-41-12">12</a></p>
<p id="psalms-41-1"><span class="verse-num">41:1</span> <span class="verse-body">pro victoria doctissimi filiorum Core</span></p>
<p id="psalms-41-2"><span class="verse-num">41:2</span> <span class="verse-body">sicut areola praeparata ad inrigationes aquarum sic anima mea praeparata est ad te Deus</span></p>
<p id="psalms-41-3"><span class="verse-num">41:3</span> <span class="verse-body">sitivit anima mea Deum fortem viventem quando veniam et parebo ante faciem tuam</span></p>
<p id="psalms-41-4"><span class="verse-num">41:4</span> <span class="verse-body">fuerunt mihi lacrimae meae panis per diem ac noctem cum diceretur mihi tota die ubi est Deus tuus</span></p>
<p id="psalms-41-5"><span class="verse-num">41:5</span> <span class="verse-body">horum recordatus sum et effudi in me animam meam quia veniam ad umbraculum tacebo usque ad domum Dei in voce laudis et confessionis multitudinis festa celebrantis</span></p>
<p id="psalms-41-6"><span class="verse-num">41:6</span> <span class="verse-body">quare incurvaris anima mea et conturbas me expecta Dominum quia adhuc confitebor ei salutaribus vultus eius</span></p>
<p id="psalms-41-7"><span class="verse-num">41:7</span> <span class="verse-body">Deus meus in memet ipso anima mea incurvatur propterea recordabor tui de terra Iordanis et Hermoniim de monte minimo</span></p>
<p id="psalms-41-8"><span class="verse-num">41:8</span> <span class="verse-body">abyssus abyssum vocat in voce cataractarum tuarum omnes gurgites tui et fluctus tui super me transierunt</span></p>
<p id="psalms-41-9"><span class="verse-num">41:9</span> <span class="verse-body">per diem mandavit Dominus misericordiam suam et in nocte canticum eius mecum oratio Deo vitae meae</span></p>
<p id="psalms-41-10"><span class="verse-num">41:10</span> <span class="verse-body">dicam Deo petra mea quare oblitus es mei quare tristis incedo adfligente inimico</span></p>
<p id="psalms-41-11"><span class="verse-num">41:11</span> <span class="verse-body">cum me interficerent in ossibus meis exprobraverunt mihi hostes mei dicentes tota die ubi est Deus tuus</span></p>
<p id="psalms-41-12"><span class="verse-num">41:12</span> <span class="verse-body">quare incurvaris anima mea et conturbas me expecta Dominum quoniam adhuc confitebor ei salutibus vultus mei et Deo meo __________________________________________________________________</span></p>
<h2 id="psalms-ch-42">Chapter 42</h2>
<p class="verses"><a href="#psalms-42-1">1</a> <a href="#psalms-42-2">2</a> <a href="#psalms-42-3">3</a> <a href="#psalms-42-4">4</a> <a href="#psalms-42-5">5</a></p>
<p id="psalms-42-1"><span class="verse-num">42:1</span> <span class="verse-body">iudica me Deus et discerne causam meam a gente non sancta a viro doloso et iniquo salva me</span></p>
<p id="psalms-42-2"><span class="verse-num">42:2</span> <span class="verse-body">tu enim Deus fortitudo mea quare proiecisti me quare tristis incedo adfligente inimico</span></p>
<p id="psalms-42-3"><span class="verse-num">42:3</span> <span class="verse-body">mitte lucem tuam et veritatem tuam ipsae ducent me et introducent ad montem sanctum tuum et ad tabernaculum tuum</span></p>
<p id="psalms-42-4"><span class="verse-num">42:4</span> <span class="verse-body">et introibo ad altare tuum ad Deum laetitiae et exultationis meae et confitebor tibi in cithara Deus Deus meus</span></p>
<p id="psalms-42-5"><span class="verse-num">42:5</span> <span class="verse-body">quare incurvaris anima mea et quare conturbas me expecta Dominum quoniam adhuc confitebor ei salutibus vultus mei et Deo meo __________________________________________________________________</span></p>
<h2 id="psalms-ch-43">Chapter 43</h2>
<p class="verses"><a href="#psalms-43-1">1</a> <a href="#psalms-43-2">2</a> <a href="#psalms-43-3">3</a> <a href="#psalms-43-4">4</a> <a href="#psalms-43-5">5</a> <a href="#psalms-43-6">6</a> <a href="#psalms-43-7">7</a> <a href="#psalms-43-8">8</a> <a href="#psalms-43-9">9</a> <a href="#psalms-43-10">10</a> <a href="#psalms-43-11">11</a> <a href="#psalms-43-12">12</a> <a href="#psalms-43-13">13</a> <a href="#psalms-43-14">14</a> <a href="#psalms-43-15">15</a> <a href="#psalms-43-16">16</a> <a href="#psalms-43-17">17</a> <a href="#psalms-43-18">18</a> <a href="#psalms-43-19">19</a> <a href="#psalms-43-20">20</a> <a href="#psalms-43-21">21</a> <a href="#psalms-43-22">22</a> <a href="#psalms-43-23">23</a> <a href="#psalms-43-24">24</a> <a href="#psalms-43-25">25</a> <a href="#psalms-43-26">26</a></p>
<p id="psalms-43-1"><span class="verse-num">43:1</span> <span class="verse-body">pro victoria filiorum Core eruditionis</span></p>
<p id="psalms-43-2"><span class="verse-num">43:2</span> <span class="verse-body">Deus auribus nostris audivimus patres nostri narraverunt nobis opus quod operatus es in diebus eorum in diebus antiquis</span></p>
<p id="psalms-43-3"><span class="verse-num">43:3</span> <span class="verse-body">tu manu tua gentes delisti et plantasti eos adflixisti populos et emisisti eos</span></p>
<p id="psalms-43-4"><span class="verse-num">43:4</span> <span class="verse-body">non enim in gladio suo possederunt terram neque brachium eorum salvavit eos sed dextera tua et brachium tuum et lux vultus tui quia conplacuisti tibi</span></p>
<p id="psalms-43-5"><span class="verse-num">43:5</span> <span class="verse-body">tu es rex meus Deus praecipe pro salutibus Iacob</span></p>
<p id="psalms-43-6"><span class="verse-num">43:6</span> <span class="verse-body">in te hostes nostros ventilabimus in nomine tuo conculcabimus adversarios nostros</span></p>
<p id="psalms-43-7"><span class="verse-num">43:7</span> <span class="verse-body">non enim in arcu meo confidam neque gladius meus salvabit me</span></p>
<p id="psalms-43-8"><span class="verse-num">43:8</span> <span class="verse-body">quia salvasti nos de hostibus nostris et eos qui oderant nos confudisti</span></p>
<p id="psalms-43-9"><span class="verse-num">43:9</span> <span class="verse-body">in Domino gaudebimus tota die et in nomine tuo in aeternum confitebimur semper</span></p>
<p id="psalms-43-10"><span class="verse-num">43:10</span> <span class="verse-body">verum tu proiecisti et confudisti nos et non egredieris in exercitibus nostris</span></p>
<p id="psalms-43-11"><span class="verse-num">43:11</span> <span class="verse-body">vertisti terga nostra hosti et qui oderant nos diripuerunt nos</span></p>
<p id="psalms-43-12"><span class="verse-num">43:12</span> <span class="verse-body">dedisti nos quasi gregem ad vorandum et in gentibus dispersisti nos</span></p>
<p id="psalms-43-13"><span class="verse-num">43:13</span> <span class="verse-body">vendidisti populum tuum sine pretio nec grandis fuit commutatio eorum</span></p>
<p id="psalms-43-14"><span class="verse-num">43:14</span> <span class="verse-body">posuisti nos obprobrium vicinis nostris subsannationem et inrisum his qui erant in circuitu nostro</span></p>
<p id="psalms-43-15"><span class="verse-num">43:15</span> <span class="verse-body">posuisti nos similitudinem in gentibus commotionem capitis in tribubus</span></p>
<p id="psalms-43-16"><span class="verse-num">43:16</span> <span class="verse-body">tota die confusio mea contra me et ignominia faciei meae cooperuit me</span></p>
<p id="psalms-43-17"><span class="verse-num">43:17</span> <span class="verse-body">a voce exprobrantis et blasphemantis a facie inimici et ultoris</span></p>
<p id="psalms-43-18"><span class="verse-num">43:18</span> <span class="verse-body">omnia haec venerunt super nos et non sumus obliti tui nec mentiti fuimus in pacto tuo</span></p>
<p id="psalms-43-19"><span class="verse-num">43:19</span> <span class="verse-body">non est conversum retro cor nostrum nec declinaverunt gressus nostri a semita tua</span></p>
<p id="psalms-43-20"><span class="verse-num">43:20</span> <span class="verse-body">quoniam deiecisti nos in loco draconum et operuisti nos umbra mortis</span></p>
<p id="psalms-43-21"><span class="verse-num">43:21</span> <span class="verse-body">si obliti sumus nominis Dei nostri et expandimus manus nostras ad deum alienum</span></p>
<p id="psalms-43-22"><span class="verse-num">43:22</span> <span class="verse-body">numquid non Deus investigabit istud ipse enim novit cogitationes cordis quoniam propter te mortificati sumus tota die reputati sumus ut grex occisionis</span></p>
<p id="psalms-43-23"><span class="verse-num">43:23</span> <span class="verse-body">consurge quare dormitas Domine evigila quare proicis nos in sempiternum</span></p>
<p id="psalms-43-24"><span class="verse-num">43:24</span> <span class="verse-body">quare faciem tuam abscondis oblivisceris adflictiones et angustias nostras</span></p>
<p id="psalms-43-25"><span class="verse-num">43:25</span> <span class="verse-body">quoniam incurvata est in pulvere anima nostra adhesit terrae venter noster</span></p>
<p id="psalms-43-26"><span class="verse-num">43:26</span> <span class="verse-body">surge auxiliare nobis et redime nos propter misericordiam tuam __________________________________________________________________</span></p>
<h2 id="psalms-ch-44">Chapter 44</h2>
<p class="verses"><a href="#psalms-44-1">1</a> <a href="#psalms-44-2">2</a> <a href="#psalms-44-3">3</a> <a href="#psalms-44-4">4</a> <a href="#psalms-44-5">5</a> <a href="#psalms-44-6">6</a> <a href="#psalms-44-7">7</a> <a href="#psalms-44-8">8</a> <a href="#psalms-44-9">9</a> <a href="#psalms-44-10">10</a> <a href="#psalms-44-11">11</a> <a href="#psalms-44-12">12</a> <a href="#psalms-44-13">13</a> <a href="#psalms-44-14">14</a> <a href="#psalms-44-15">15</a> <a href="#psalms-44-16">16</a> <a href="#psalms-44-17">17</a> <a href="#psalms-44-18">18</a></p>
<p id="psalms-44-1"><span class="verse-num">44:1</span> <span class="verse-body">victori pro liliis filiorum Core eruditionis canticum amantissimi</span></p>
<p id="psalms-44-2"><span class="verse-num">44:2</span> <span class="verse-body">eructavit cor meum verbum bonum dico ego opera mea regi lingua mea stilus scribae velocis</span></p>
<p id="psalms-44-3"><span class="verse-num">44:3</span> <span class="verse-body">decore pulchrior es filiis hominum effusa est gratia in labiis tuis propterea benedixit tibi Deus in aeternum</span></p>
<p id="psalms-44-4"><span class="verse-num">44:4</span> <span class="verse-body">accingere gladio tuo super femur fortissime</span></p>
<p id="psalms-44-5"><span class="verse-num">44:5</span> <span class="verse-body">gloria tua et decore tuo decore tuo prospere ascende propter veritatem et mansuetudinem iustitiae et docebit te terribilia dextera tua</span></p>
<p id="psalms-44-6"><span class="verse-num">44:6</span> <span class="verse-body">sagittae tuae acutae populi sub te cadent in corde inimicorum regis</span></p>
<p id="psalms-44-7"><span class="verse-num">44:7</span> <span class="verse-body">thronus tuus Deus in saeculum et in aeternum sceptrum aequitatis sceptrum regni tui</span></p>
<p id="psalms-44-8"><span class="verse-num">44:8</span> <span class="verse-body">dilexisti iustitiam et odisti iniquitatem propterea unxit te Deus Deus tuus oleo exultationis prae participibus tuis</span></p>
<p id="psalms-44-9"><span class="verse-num">44:9</span> <span class="verse-body">zmyrna et stacte et cassia in cunctis vestimentis tuis de domibus eburneis quibus laetificaverunt te</span></p>
<p id="psalms-44-10"><span class="verse-num">44:10</span> <span class="verse-body">filiae regum in honore tuo stetit coniux in dextera tua in diademate aureo</span></p>
<p id="psalms-44-11"><span class="verse-num">44:11</span> <span class="verse-body">audi filia et vide et inclina aurem tuam et obliviscere populi tui et domus patris tui</span></p>
<p id="psalms-44-12"><span class="verse-num">44:12</span> <span class="verse-body">et concupiscet rex decorem tuum quia ipse est dominus tuus et adora eum</span></p>
<p id="psalms-44-13"><span class="verse-num">44:13</span> <span class="verse-body">et o filia fortissimi in muneribus faciem tuam deprecabuntur divites populi</span></p>
<p id="psalms-44-14"><span class="verse-num">44:14</span> <span class="verse-body">omnis gloria filiae regis intrinsecus fasceis aureis vestita est</span></p>
<p id="psalms-44-15"><span class="verse-num">44:15</span> <span class="verse-body">in scutulatis ducetur ad regem virgines sequentur eam amicae eius ducentur illuc</span></p>
<p id="psalms-44-16"><span class="verse-num">44:16</span> <span class="verse-body">ducentur in laetitiis et exultatione ingredientur thalamum regis</span></p>
<p id="psalms-44-17"><span class="verse-num">44:17</span> <span class="verse-body">pro patribus tuis erunt filii tibi pones eos principes in universa terra</span></p>
<p id="psalms-44-18"><span class="verse-num">44:18</span> <span class="verse-body">recordabor nominis tui in omni generatione et generatione propterea populi confitebuntur tibi in saeculum et in aeternum __________________________________________________________________</span></p>
<h2 id="psalms-ch-45">Chapter 45</h2>
<p class="verses"><a href="#psalms-45-1">1</a> <a href="#psalms-45-2">2</a> <a href="#psalms-45-3">3</a> <a href="#psalms-45-4">4</a> <a href="#psalms-45-5">5</a> <a href="#psalms-45-6">6</a> <a href="#psalms-45-7">7</a> <a href="#psalms-45-8">8</a> <a href="#psalms-45-9">9</a> <a href="#psalms-45-10">10</a> <a href="#psalms-45-11">11</a> <a href="#psalms-45-12">12</a></p>
<p id="psalms-45-1"><span class="verse-num">45:1</span> <span class="verse-body">victori filiorum Core pro iuventutibus canticum</span></p>
<p id="psalms-45-2"><span class="verse-num">45:2</span> <span class="verse-body">Deus nostra spes et fortitudo auxilium in tribulationibus inventus es validum</span></p>
<p id="psalms-45-3"><span class="verse-num">45:3</span> <span class="verse-body">ideo non timebimus cum fuerit translata terra et concussi montes in corde maris</span></p>
<p id="psalms-45-4"><span class="verse-num">45:4</span> <span class="verse-body">sonantibus et intumescentibus gurgitibus eius et agitatis montibus in potentia eius semper</span></p>
<p id="psalms-45-5"><span class="verse-num">45:5</span> <span class="verse-body">fluminis divisiones laetificant civitatem Dei sanctum tabernaculum Altissimi</span></p>
<p id="psalms-45-6"><span class="verse-num">45:6</span> <span class="verse-body">Dominus in medio eius non commovebitur auxiliabitur ei Deus in ipso ortu matutino</span></p>
<p id="psalms-45-7"><span class="verse-num">45:7</span> <span class="verse-body">conturbatae sunt gentes concussa sunt regna dedit vocem suam prostrata est terra</span></p>
<p id="psalms-45-8"><span class="verse-num">45:8</span> <span class="verse-body">Dominus exercituum nobiscum protector noster Deus Iacob semper</span></p>
<p id="psalms-45-9"><span class="verse-num">45:9</span> <span class="verse-body">venite et videte opera Domini quantas posuerit solitudines in terra</span></p>
<p id="psalms-45-10"><span class="verse-num">45:10</span> <span class="verse-body">conpescuit bella usque ad extremum terrae arcum confringet et concidet hastam plaustra conburet igni</span></p>
<p id="psalms-45-11"><span class="verse-num">45:11</span> <span class="verse-body">cessate et cognoscite quoniam ego sum Deus exaltabor in gentibus exaltabor in terra</span></p>
<p id="psalms-45-12"><span class="verse-num">45:12</span> <span class="verse-body">Dominus exercituum nobiscum fortitudo nostra Deus Iacob semper __________________________________________________________________</span></p>
<h2 id="psalms-ch-46">Chapter 46</h2>
<p class="verses"><a href="#psalms-46-1">1</a> <a href="#psalms-46-2">2</a> <a href="#psalms-46-3">3</a> <a href="#psalms-46-4">4</a> <a href="#psalms-46-5">5</a> <a href="#psalms-46-6">6</a> <a href="#psalms-46-7">7</a> <a href="#psalms-46-8">8</a> <a href="#psalms-46-9">9</a> <a href="#psalms-46-10">10</a></p>
<p id="psalms-46-1"><span class="verse-num">46:1</span> <span class="verse-body">victori filiorum Core canticum</span></p>
<p id="psalms-46-2"><span class="verse-num">46:2</span> <span class="verse-body">omnes populi plaudite manibus iubilate Deo in voce laudis</span></p>
<p id="psalms-46-3"><span class="verse-num">46:3</span> <span class="verse-body">quoniam Dominus altissimus terribilis rex magnus super omnem terram</span></p>
<p id="psalms-46-4"><span class="verse-num">46:4</span> <span class="verse-body">congregavit populos subter nos et tribus sub pedibus nostris</span></p>
<p id="psalms-46-5"><span class="verse-num">46:5</span> <span class="verse-body">elegit nobis hereditatem nostram gloriam Iacob quam dilexit semper</span></p>
<p id="psalms-46-6"><span class="verse-num">46:6</span> <span class="verse-body">ascendit Deus in iubilo Deus in voce bucinae</span></p>
<p id="psalms-46-7"><span class="verse-num">46:7</span> <span class="verse-body">canite Deo canite canite regi nostro canite</span></p>
<p id="psalms-46-8"><span class="verse-num">46:8</span> <span class="verse-body">quia rex universae terrae Deus canite erudite</span></p>
<p id="psalms-46-9"><span class="verse-num">46:9</span> <span class="verse-body">regnavit Deus super gentes Deus sedet super thronum sanctum suum</span></p>
<p id="psalms-46-10"><span class="verse-num">46:10</span> <span class="verse-body">principes populorum congregati sunt populus Dei Abraham quoniam Dei scuta terrae vehementer elevata sunt __________________________________________________________________</span></p>
<h2 id="psalms-ch-47">Chapter 47</h2>
<p class="verses"><a href="#psalms-47-1">1</a> <a href="#psalms-47-2">2</a> <a href="#psalms-47-3">3</a> <a href="#psalms-47-4">4</a> <a href="#psalms-47-5">5</a> <a href="#psalms-47-6">6</a> <a href="#psalms-47-7">7</a> <a href="#psalms-47-8">8</a> <a href="#psalms-47-9">9</a> <a href="#psalms-47-10">10</a> <a href="#psalms-47-11">11</a> <a href="#psalms-47-12">12</a> <a href="#psalms-47-13">13</a> <a href="#psalms-47-14">14</a> <a href="#psalms-47-15">15</a></p>
<p id="psalms-47-1"><span class="verse-num">47:1</span> <span class="verse-body">canticum psalmi filiorum Core</span></p>
<p id="psalms-47-2"><span class="verse-num">47:2</span> <span class="verse-body">magnus Dominus et laudabilis nimis in civitate Dei nostri in monte sancto suo</span></p>
<p id="psalms-47-3"><span class="verse-num">47:3</span> <span class="verse-body">specioso germini gaudio universae terrae monti Sion lateribus aquilonis civitatulae regis magni</span></p>
<p id="psalms-47-4"><span class="verse-num">47:4</span> <span class="verse-body">Deus in domibus eius agnitus est in auxiliando</span></p>
<p id="psalms-47-5"><span class="verse-num">47:5</span> <span class="verse-body">quia ecce reges congregati sunt venerunt simul</span></p>
<p id="psalms-47-6"><span class="verse-num">47:6</span> <span class="verse-body">ipsi videntes sic obstipuerunt conturbati sunt admirati sunt</span></p>
<p id="psalms-47-7"><span class="verse-num">47:7</span> <span class="verse-body">horror possedit eos ibi dolor quasi parturientis</span></p>
<p id="psalms-47-8"><span class="verse-num">47:8</span> <span class="verse-body">in vento uredinis confringes naves maris</span></p>
<p id="psalms-47-9"><span class="verse-num">47:9</span> <span class="verse-body">sicut audivimus ita vidimus in civitate Dei exercituum in civitate Dei nostri Deus fundavit eam usque in aeternum semper</span></p>
<p id="psalms-47-10"><span class="verse-num">47:10</span> <span class="verse-body">aestimavimus Deus misericordiam tuam in medio templi tui</span></p>
<p id="psalms-47-11"><span class="verse-num">47:11</span> <span class="verse-body">secundum nomen tuum Deus sic laus tua usque ad extremum terrae iustitia repleta est dextera tua</span></p>
<p id="psalms-47-12"><span class="verse-num">47:12</span> <span class="verse-body">laetetur mons Sion exultent filiae Iudae propter iudicia tua</span></p>
<p id="psalms-47-13"><span class="verse-num">47:13</span> <span class="verse-body">circumdate Sion et circumite eam numerate turres eius</span></p>
<p id="psalms-47-14"><span class="verse-num">47:14</span> <span class="verse-body">ponite cor vestrum in moenibus separate palatia eius ut narretis in generatione novissima</span></p>
<p id="psalms-47-15"><span class="verse-num">47:15</span> <span class="verse-body">quia ipse Deus Deus noster in saeculum et in perpetuum ipse erit dux noster in morte __________________________________________________________________</span></p>
<h2 id="psalms-ch-48">Chapter 48</h2>
<p class="verses"><a href="#psalms-48-1">1</a> <a href="#psalms-48-2">2</a> <a href="#psalms-48-3">3</a> <a href="#psalms-48-4">4</a> <a href="#psalms-48-5">5</a> <a href="#psalms-48-6">6</a> <a href="#psalms-48-7">7</a> <a href="#psalms-48-8">8</a> <a href="#psalms-48-9">9</a> <a href="#psalms-48-10">10</a> <a href="#psalms-48-11">11</a> <a href="#psalms-48-12">12</a> <a href="#psalms-48-13">13</a> <a href="#psalms-48-14">14</a> <a href="#psalms-48-15">15</a> <a href="#psalms-48-16">16</a> <a href="#psalms-48-17">17</a> <a href="#psalms-48-18">18</a> <a href="#psalms-48-19">19</a> <a href="#psalms-48-20">20</a> <a href="#psalms-48-21">21</a></p>
<p id="psalms-48-1"><span class="verse-num">48:1</span> <span class="verse-body">victori filiorum Core canticum</span></p>
<p id="psalms-48-2"><span class="verse-num">48:2</span> <span class="verse-body">audite hoc omnes populi auribus percipite universi habitatores occidentis</span></p>
<p id="psalms-48-3"><span class="verse-num">48:3</span> <span class="verse-body">tam filii Adam quam filii singulorum simul dives et pauper</span></p>
<p id="psalms-48-4"><span class="verse-num">48:4</span> <span class="verse-body">os meum loquitur sapientias et meditatio cordis mei prudentias</span></p>
<p id="psalms-48-5"><span class="verse-num">48:5</span> <span class="verse-body">inclino ad parabulam aurem meam aperiam in cithara enigma meum</span></p>
<p id="psalms-48-6"><span class="verse-num">48:6</span> <span class="verse-body">quare timebo in diebus mali iniquitas calcanei mei circumdabit me</span></p>
<p id="psalms-48-7"><span class="verse-num">48:7</span> <span class="verse-body">qui fiduciam habent in fortitudine sua et in multitudine divitiarum suarum superbiunt</span></p>
<p id="psalms-48-8"><span class="verse-num">48:8</span> <span class="verse-body">fratrem redimens non redimet vir nec dabit Deo propitiationem pro eo</span></p>
<p id="psalms-48-9"><span class="verse-num">48:9</span> <span class="verse-body">neque pretium redemptionis animae eorum sed quiescet in saeculo</span></p>
<p id="psalms-48-10"><span class="verse-num">48:10</span> <span class="verse-body">et vivet ultra in sempiternum</span></p>
<p id="psalms-48-11"><span class="verse-num">48:11</span> <span class="verse-body">et non videbit interitum cum viderit sapientes morientes simul insipiens et indoctus peribunt et derelinquent alienis divitias suas</span></p>
<p id="psalms-48-12"><span class="verse-num">48:12</span> <span class="verse-body">interiora sua domus suas in saeculo tabernacula sua in generatione et generatione vocaverunt nominibus suis terras suas</span></p>
<p id="psalms-48-13"><span class="verse-num">48:13</span> <span class="verse-body">et homo in honore non commorabitur adsimilatus est iumentis et exaequatus est</span></p>
<p id="psalms-48-14"><span class="verse-num">48:14</span> <span class="verse-body">haec est via insipientiae eorum et post eos iuxta os eorum current semper</span></p>
<p id="psalms-48-15"><span class="verse-num">48:15</span> <span class="verse-body">quasi grex in inferno positi sunt mors pascet eos et subicient eos recti in matutino et figura eorum conteretur in inferno post habitaculum suum</span></p>
<p id="psalms-48-16"><span class="verse-num">48:16</span> <span class="verse-body">verumtamen Deus redimet animam meam de manu inferi cum adsumpserit me semper</span></p>
<p id="psalms-48-17"><span class="verse-num">48:17</span> <span class="verse-body">noli timere cum ditatus fuerit vir cum multiplicata fuerit gloria domus eius</span></p>
<p id="psalms-48-18"><span class="verse-num">48:18</span> <span class="verse-body">neque enim moriens tollet omnia nec descendet post eum gloria eius</span></p>
<p id="psalms-48-19"><span class="verse-num">48:19</span> <span class="verse-body">quia animae suae in vita sua benedicet laudabunt inquient te cum benefeceris tibi</span></p>
<p id="psalms-48-20"><span class="verse-num">48:20</span> <span class="verse-body">intrabit usque ad generationes patrum suorum usque ad finem non videbunt lucem</span></p>
<p id="psalms-48-21"><span class="verse-num">48:21</span> <span class="verse-body">homo cum in honore esset non intellexit conparavit se iumentis et silebitur __________________________________________________________________</span></p>
<h2 id="psalms-ch-49">Chapter 49</h2>
<p class="verses"><a href="#psalms-49-1">1</a> <a href="#psalms-49-2">2</a> <a href="#psalms-49-3">3</a> <a href="#psalms-49-4">4</a> <a href="#psalms-49-5">5</a> <a href="#psalms-49-6">6</a> <a href="#psalms-49-7">7</a> <a href="#psalms-49-8">8</a> <a href="#psalms-49-9">9</a> <a href="#psalms-49-10">10</a> <a href="#psalms-49-11">11</a> <a href="#psalms-49-12">12</a> <a href="#psalms-49-13">13</a> <a href="#psalms-49-14">14</a> <a href="#psalms-49-15">15</a> <a href="#psalms-49-16">16</a> <a href="#psalms-49-17">17</a> <a href="#psalms-49-18">18</a> <a href="#psalms-49-19">19</a> <a href="#psalms-49-20">20</a> <a href="#psalms-49-21">21</a> <a href="#psalms-49-22">22</a> <a href="#psalms-49-23">23</a></p>
<p id="psalms-49-1"><span class="verse-num">49:1</span> <span class="verse-body">canticum Asaph fortis Deus Dominus locutus est et vocavit terram ab ortu solis usque ad occasum eius</span></p>
<p id="psalms-49-2"><span class="verse-num">49:2</span> <span class="verse-body">de Sion perfecta decore Deus apparuit</span></p>
<p id="psalms-49-3"><span class="verse-num">49:3</span> <span class="verse-body">veniet Deus noster et non tacebit ignis coram eo vorabit et in circuitu eius tempestas valida</span></p>
<p id="psalms-49-4"><span class="verse-num">49:4</span> <span class="verse-body">vocabit caelum desursum et terram ut iudicet populum suum</span></p>
<p id="psalms-49-5"><span class="verse-num">49:5</span> <span class="verse-body">congregate mihi sanctos meos qui feriunt pactum meum in sacrificio</span></p>
<p id="psalms-49-6"><span class="verse-num">49:6</span> <span class="verse-body">et adnuntiabunt caeli iustitiam eius quia Deus iudex est semper</span></p>
<p id="psalms-49-7"><span class="verse-num">49:7</span> <span class="verse-body">audi popule meus et loquar Israhel et contestabor te Deus Deus tuus ego sum</span></p>
<p id="psalms-49-8"><span class="verse-num">49:8</span> <span class="verse-body">non propter victimas tuas arguam te et holocaustomata tua coram me sunt semper</span></p>
<p id="psalms-49-9"><span class="verse-num">49:9</span> <span class="verse-body">non accipiam de domo tua vitulum neque de gregibus tuis hircos</span></p>
<p id="psalms-49-10"><span class="verse-num">49:10</span> <span class="verse-body">mea sunt enim omnia animalia silvarum pecudes in montibus milium</span></p>
<p id="psalms-49-11"><span class="verse-num">49:11</span> <span class="verse-body">scio omnes aves montium et universitas agri mecum est</span></p>
<p id="psalms-49-12"><span class="verse-num">49:12</span> <span class="verse-body">si esuriero non dicam tibi meus est enim orbis et plenitudo eius</span></p>
<p id="psalms-49-13"><span class="verse-num">49:13</span> <span class="verse-body">numquid comedam carnem taurorum aut sanguinem hircorum bibam</span></p>
<p id="psalms-49-14"><span class="verse-num">49:14</span> <span class="verse-body">immola Deo laudem et redde Altissimo vota tua</span></p>
<p id="psalms-49-15"><span class="verse-num">49:15</span> <span class="verse-body">et invoca me in die tribulationis liberabo te et glorificabis me</span></p>
<p id="psalms-49-16"><span class="verse-num">49:16</span> <span class="verse-body">impio autem dixit Deus quid tibi est cum narratione praeceptorum meorum et ut adsumas pactum meum in ore tuo</span></p>
<p id="psalms-49-17"><span class="verse-num">49:17</span> <span class="verse-body">qui odisti disciplinam et proiecisti verba mea post te</span></p>
<p id="psalms-49-18"><span class="verse-num">49:18</span> <span class="verse-body">si videbas furem consentiebas ei et cum adulteris erat pars tua</span></p>
<p id="psalms-49-19"><span class="verse-num">49:19</span> <span class="verse-body">os tuum dimisisti ad malitiam et lingua tua concinnavit dolum</span></p>
<p id="psalms-49-20"><span class="verse-num">49:20</span> <span class="verse-body">sedens adversum fratrem tuum loquebaris et adversum filium matris tuae fabricabaris obprobrium</span></p>
<p id="psalms-49-21"><span class="verse-num">49:21</span> <span class="verse-body">haec fecisti et tacui existimasti futurum me similem tui arguam te et proponam te ante oculos tuos</span></p>
<p id="psalms-49-22"><span class="verse-num">49:22</span> <span class="verse-body">intellegite hoc qui obliviscimini Deum ne forte capiam et non sit qui liberet</span></p>
<p id="psalms-49-23"><span class="verse-num">49:23</span> <span class="verse-body">qui immolat confessionem glorificat me et qui ordinate ambulat ostendam ei salutare Dei __________________________________________________________________</span></p>
<h2 id="psalms-ch-50">Chapter 50</h2>
<p class="verses"><a href="#psalms-50-1">1</a> <a href="#psalms-50-2">2</a> <a href="#psalms-50-3">3</a> <a href="#psalms-50-4">4</a> <a href="#psalms-50-5">5</a> <a href="#psalms-50-6">6</a> <a href="#psalms-50-7">7</a> <a href="#psalms-50-8">8</a> <a href="#psalms-50-9">9</a> <a href="#psalms-50-10">10</a> <a href="#psalms-50-11">11</a> <a href="#psalms-50-12">12</a> <a href="#psalms-50-13">13</a> <a href="#psalms-50-14">14</a> <a href="#psalms-50-15">15</a> <a href="#psalms-50-16">16</a> <a href="#psalms-50-17">17</a> <a href="#psalms-50-18">18</a> <a href="#psalms-50-19">19</a> <a href="#psalms-50-20">20</a> <a href="#psalms-50-21">21</a></p>
<p id="psalms-50-1"><span class="verse-num">50:1</span> <span class="verse-body">victori canticum David</span></p>
<p id="psalms-50-2"><span class="verse-num">50:2</span> <span class="verse-body">cum venisset ad eum Nathan propheta quando ingressus est ad Bethsabee</span></p>
<p id="psalms-50-3"><span class="verse-num">50:3</span> <span class="verse-body">miserere mei Deus secundum misericordiam tuam iuxta multitudinem miserationum tuarum dele iniquitates meas</span></p>
<p id="psalms-50-4"><span class="verse-num">50:4</span> <span class="verse-body">multum lava me ab iniquitate mea et a peccato meo munda me</span></p>
<p id="psalms-50-5"><span class="verse-num">50:5</span> <span class="verse-body">quoniam iniquitates meas ego novi et peccatum meum contra me est semper</span></p>
<p id="psalms-50-6"><span class="verse-num">50:6</span> <span class="verse-body">tibi soli peccavi et malum coram te feci ut iustificeris in sermonibus tuis et vincas cum iudicaveris</span></p>
<p id="psalms-50-7"><span class="verse-num">50:7</span> <span class="verse-body">ecce in iniquitate conceptus sum et in peccato peperit me mater mea</span></p>
<p id="psalms-50-8"><span class="verse-num">50:8</span> <span class="verse-body">ecce enim veritatem diligis absconditum et arcanum sapientiae manifestasti mihi</span></p>
<p id="psalms-50-9"><span class="verse-num">50:9</span> <span class="verse-body">asparges me hysopo et mundabor lavabis me et super nivem dealbabor</span></p>
<p id="psalms-50-10"><span class="verse-num">50:10</span> <span class="verse-body">auditum mihi facies gaudium et laetitiam ut exultent ossa quae confregisti</span></p>
<p id="psalms-50-11"><span class="verse-num">50:11</span> <span class="verse-body">absconde faciem tuam a peccatis meis et omnes iniquitates meas dele</span></p>
<p id="psalms-50-12"><span class="verse-num">50:12</span> <span class="verse-body">cor mundum crea mihi Deus et spiritum stabilem renova in visceribus meis</span></p>
<p id="psalms-50-13"><span class="verse-num">50:13</span> <span class="verse-body">ne proicias me a facie tua et spiritum sanctum tuum ne auferas a me</span></p>
<p id="psalms-50-14"><span class="verse-num">50:14</span> <span class="verse-body">redde mihi laetitiam Iesu tui et spiritu potenti confirma me</span></p>
<p id="psalms-50-15"><span class="verse-num">50:15</span> <span class="verse-body">docebo iniquos vias tuas et peccatores ad te revertentur</span></p>
<p id="psalms-50-16"><span class="verse-num">50:16</span> <span class="verse-body">libera me de sanguinibus Deus Deus salutis meae laudabit lingua mea iustitiam tuam</span></p>
<p id="psalms-50-17"><span class="verse-num">50:17</span> <span class="verse-body">Domine labia mea aperies et os meum adnuntiabit laudem tuam</span></p>
<p id="psalms-50-18"><span class="verse-num">50:18</span> <span class="verse-body">non enim vis ut victimam feriam nec holocaustum tibi placet</span></p>
<p id="psalms-50-19"><span class="verse-num">50:19</span> <span class="verse-body">sacrificium Dei spiritus contribulatus cor contritum et humiliatum Deus non dispicies</span></p>
<p id="psalms-50-20"><span class="verse-num">50:20</span> <span class="verse-body">benefac Domine in voluntate tua Sion et aedificentur muri Hierusalem</span></p>
<p id="psalms-50-21"><span class="verse-num">50:21</span> <span class="verse-body">tunc suscipies sacrificium iustitiae oblationes et holocausta tunc inponent super altare tuum vitulos __________________________________________________________________</span></p>
<h2 id="psalms-ch-51">Chapter 51</h2>
<p class="verses"><a href="#psalms-51-1">1</a> <a href="#psalms-51-2">2</a> <a href="#psalms-51-3">3</a> <a href="#psalms-51-4">4</a> <a href="#psalms-51-5">5</a> <a href="#psalms-51-6">6</a> <a href="#psalms-51-7">7</a> <a href="#psalms-51-8">8</a> <a href="#psalms-51-9">9</a> <a href="#psalms-51-10">10</a> <a href="#psalms-51-11">11</a></p>
<p id="psalms-51-1"><span class="verse-num">51:1</span> <span class="verse-body">victori ab erudito David</span></p>
<p id="psalms-51-2"><span class="verse-num">51:2</span> <span class="verse-body">cum venisset Doec Idumeus et adnuntiasset Saul dicens ei venit David in domum Achimelech</span></p>
<p id="psalms-51-3"><span class="verse-num">51:3</span> <span class="verse-body">quid gloriaris in malitia potens misericordia Dei tota est die</span></p>
<p id="psalms-51-4"><span class="verse-num">51:4</span> <span class="verse-body">insidias cogitat lingua tua quasi novacula acuta faciens dolum</span></p>
<p id="psalms-51-5"><span class="verse-num">51:5</span> <span class="verse-body">dilexisti malum magis quam bonum mendacium magis quam loqui iustitiam semper</span></p>
<p id="psalms-51-6"><span class="verse-num">51:6</span> <span class="verse-body">dilexisti omnia verba ad devorandum lingua dolosa</span></p>
<p id="psalms-51-7"><span class="verse-num">51:7</span> <span class="verse-body">sed Deus destruet te in sempiternum terrebit et evellet te de tabernaculo et eradicabit te de terra viventium semper</span></p>
<p id="psalms-51-8"><span class="verse-num">51:8</span> <span class="verse-body">videbunt iusti et timebunt et super eum ridebunt</span></p>
<p id="psalms-51-9"><span class="verse-num">51:9</span> <span class="verse-body">ecce vir qui non posuit Deum fortitudinem suam sed speravit in multitudine divitiarum suarum confortatus est in insidiis suis</span></p>
<p id="psalms-51-10"><span class="verse-num">51:10</span> <span class="verse-body">ego sicut oliva virens in domo Dei speravi in misericordia Dei in saeculum sempiternum</span></p>
<p id="psalms-51-11"><span class="verse-num">51:11</span> <span class="verse-body">confitebor tibi in saeculo quoniam fecisti et expectabo nomen tuum quoniam bonum in conspectu sanctorum tuorum __________________________________________________________________</span></p>
<h2 id="psalms-ch-52">Chapter 52</h2>
<p class="verses"><a href="#psalms-52-1">1</a> <a href="#psalms-52-2">2</a> <a href="#psalms-52-3">3</a> <a href="#psalms-52-4">4</a> <a href="#psalms-52-5">5</a> <a href="#psalms-52-6">6</a> <a href="#psalms-52-7">7</a></p>
<p id="psalms-52-1"><span class="verse-num">52:1</span> <span class="verse-body">victori per chorum eruditi David dixit stultus in corde suo non est Deus</span></p>
<p id="psalms-52-2"><span class="verse-num">52:2</span> <span class="verse-body">corrupti sunt et abominabiles facti sunt in iniquitate non est qui faciat bonum</span></p>
<p id="psalms-52-3"><span class="verse-num">52:3</span> <span class="verse-body">Deus de caelo prospexit super filios hominum ut videret si esset intellegens requirens Deum</span></p>
<p id="psalms-52-4"><span class="verse-num">52:4</span> <span class="verse-body">omnes aversi sunt pariter adheserunt non est qui faciat bonum non est usque ad unum</span></p>
<p id="psalms-52-5"><span class="verse-num">52:5</span> <span class="verse-body">numquid non cognoverunt qui operantur iniquitatem qui comedunt populum meum ut cibum panis</span></p>
<p id="psalms-52-6"><span class="verse-num">52:6</span> <span class="verse-body">Deum non invocaverunt ibi timuerunt timore ubi non est timor quoniam Deus dispersit ossa circumdantium te confunderis quia Deus proiecit eos</span></p>
<p id="psalms-52-7"><span class="verse-num">52:7</span> <span class="verse-body">quis dabit ex Sion salutare Israhel cum reduxerit Deus captivitatem populi sui exultabit Iacob laetabitur Israhel __________________________________________________________________</span></p>
<h2 id="psalms-ch-53">Chapter 53</h2>
<p class="verses"><a href="#psalms-53-1">1</a> <a href="#psalms-53-2">2</a> <a href="#psalms-53-3">3</a> <a href="#psalms-53-4">4</a> <a href="#psalms-53-5">5</a> <a href="#psalms-53-6">6</a> <a href="#psalms-53-7">7</a> <a href="#psalms-53-8">8</a> <a href="#psalms-53-9">9</a></p>
<p id="psalms-53-1"><span class="verse-num">53:1</span> <span class="verse-body">victori in psalmis eruditi David</span></p>
<p id="psalms-53-2"><span class="verse-num">53:2</span> <span class="verse-body">quando venerunt Ziphei et dixerunt Saul nonne David absconditus est apud nos</span></p>
<p id="psalms-53-3"><span class="verse-num">53:3</span> <span class="verse-body">Deus in nomine tuo salva me et in fortitudine tua ulciscere me</span></p>
<p id="psalms-53-4"><span class="verse-num">53:4</span> <span class="verse-body">Deus exaudi orationem meam auribus percipe verba oris mei</span></p>
<p id="psalms-53-5"><span class="verse-num">53:5</span> <span class="verse-body">quia alieni insurrexerunt adversus me et fortes quaesierunt animam meam et non posuerunt Deum in conspectu suo semper</span></p>
<p id="psalms-53-6"><span class="verse-num">53:6</span> <span class="verse-body">ecce Deus auxiliatur mihi Dominus sustentans animam meam</span></p>
<p id="psalms-53-7"><span class="verse-num">53:7</span> <span class="verse-body">reddet malum insidiatoribus meis in veritate tua disperde eos</span></p>
<p id="psalms-53-8"><span class="verse-num">53:8</span> <span class="verse-body">voluntarie sacrificabo tibi confitebor nomini tuo Domine quoniam bonum est</span></p>
<p id="psalms-53-9"><span class="verse-num">53:9</span> <span class="verse-body">quoniam ex omni tribulatione liberavit me et inimicos meos dispexit oculus meus __________________________________________________________________</span></p>
<h2 id="psalms-ch-54">Chapter 54</h2>
<p class="verses"><a href="#psalms-54-1">1</a> <a href="#psalms-54-2">2</a> <a href="#psalms-54-3">3</a> <a href="#psalms-54-4">4</a> <a href="#psalms-54-5">5</a> <a href="#psalms-54-6">6</a> <a href="#psalms-54-7">7</a> <a href="#psalms-54-8">8</a> <a href="#psalms-54-9">9</a> <a href="#psalms-54-10">10</a> <a href="#psalms-54-11">11</a> <a href="#psalms-54-12">12</a> <a href="#psalms-54-13">13</a> <a href="#psalms-54-14">14</a> <a href="#psalms-54-15">15</a> <a href="#psalms-54-16">16</a> <a href="#psalms-54-17">17</a> <a href="#psalms-54-18">18</a> <a href="#psalms-54-19">19</a> <a href="#psalms-54-20">20</a> <a href="#psalms-54-21">21</a> <a href="#psalms-54-22">22</a> <a href="#psalms-54-23">23</a> <a href="#psalms-54-24">24</a></p>
<p id="psalms-54-1"><span class="verse-num">54:1</span> <span class="verse-body">victori in psalmis eruditi David</span></p>
<p id="psalms-54-2"><span class="verse-num">54:2</span> <span class="verse-body">exaudi Deus orationem meam et ne dispicias deprecationem meam</span></p>
<p id="psalms-54-3"><span class="verse-num">54:3</span> <span class="verse-body">adtende mihi et exaudi me humiliatus sum in meditatione mea et conturbatus</span></p>
<p id="psalms-54-4"><span class="verse-num">54:4</span> <span class="verse-body">a voce inimici a facie persequentis impii quoniam proiecerunt super me iniquitatem et in furore adversabantur mihi</span></p>
<p id="psalms-54-5"><span class="verse-num">54:5</span> <span class="verse-body">cor meum doluit in vitalibus meis et terrores mortis ceciderunt super me</span></p>
<p id="psalms-54-6"><span class="verse-num">54:6</span> <span class="verse-body">timor et tremor venit super me et operuit me caligo</span></p>
<p id="psalms-54-7"><span class="verse-num">54:7</span> <span class="verse-body">et dixi quis dabit mihi pinnas columbae ut volem et requiescam</span></p>
<p id="psalms-54-8"><span class="verse-num">54:8</span> <span class="verse-body">ut procul abeam et commorer in deserto semper</span></p>
<p id="psalms-54-9"><span class="verse-num">54:9</span> <span class="verse-body">festinabo ut salver ab spiritu tempestatis et turbinis</span></p>
<p id="psalms-54-10"><span class="verse-num">54:10</span> <span class="verse-body">praecipita Domine divide linguas eorum quoniam vidi iniquitatem et contradictionem in civitate</span></p>
<p id="psalms-54-11"><span class="verse-num">54:11</span> <span class="verse-body">die et nocte circumeuntes muros eius scelus et dolorem in medio eius</span></p>
<p id="psalms-54-12"><span class="verse-num">54:12</span> <span class="verse-body">insidiae in vitalibus eius et non recedet de plateis eius damnum et fraudulentia</span></p>
<p id="psalms-54-13"><span class="verse-num">54:13</span> <span class="verse-body">non enim inimicus exprobravit mihi ut sustineam neque is qui me oderat super me magnificatus est ut abscondar ab eo</span></p>
<p id="psalms-54-14"><span class="verse-num">54:14</span> <span class="verse-body">sed tu homo unianimis meus dux meus et notus meus</span></p>
<p id="psalms-54-15"><span class="verse-num">54:15</span> <span class="verse-body">qui simul habuimus dulce secretum in domo Dei ambulavimus in terrore</span></p>
<p id="psalms-54-16"><span class="verse-num">54:16</span> <span class="verse-body">veniat mors super eos descendant in infernum viventes quia nequitiae in congregatione eorum et in medio eorum</span></p>
<p id="psalms-54-17"><span class="verse-num">54:17</span> <span class="verse-body">ego ad Deum clamabo et Dominus salvabit me</span></p>
<p id="psalms-54-18"><span class="verse-num">54:18</span> <span class="verse-body">vespere et mane et meridie eloquar et resonabo et exaudiet vocem meam</span></p>
<p id="psalms-54-19"><span class="verse-num">54:19</span> <span class="verse-body">redimet in pace animam meam ab adpropinquantibus mihi multi enim fuerunt adversum me</span></p>
<p id="psalms-54-20"><span class="verse-num">54:20</span> <span class="verse-body">exaudiet Deus et humiliabit eos qui iudex est ab initio semper non enim mutantur neque timent Deum</span></p>
<p id="psalms-54-21"><span class="verse-num">54:21</span> <span class="verse-body">extendit manum suam ad pacifica sua contaminabit pactum suum</span></p>
<p id="psalms-54-22"><span class="verse-num">54:22</span> <span class="verse-body">nitidius butyro os eius pugnat autem cor illius molliores sermones eius oleo cum sint lanceae</span></p>
<p id="psalms-54-23"><span class="verse-num">54:23</span> <span class="verse-body">proice super Dominum caritatem tuam et ipse enutriet te non dabit in aeternum fluctuationem iusto</span></p>
<p id="psalms-54-24"><span class="verse-num">54:24</span> <span class="verse-body">tu autem Deus deduces eos in puteum interitus viri sanguinum et dolosi non dimidiabunt dies suos ego autem fiduciam habeo tui __________________________________________________________________</span></p>
<h2 id="psalms-ch-55">Chapter 55</h2>
<p class="verses"><a href="#psalms-55-1">1</a> <a href="#psalms-55-2">2</a> <a href="#psalms-55-3">3</a> <a href="#psalms-55-4">4</a> <a href="#psalms-55-5">5</a> <a href="#psalms-55-6">6</a> <a href="#psalms-55-7">7</a> <a href="#psalms-55-8">8</a> <a href="#psalms-55-9">9</a> <a href="#psalms-55-10">10</a> <a href="#psalms-55-11">11</a> <a href="#psalms-55-12">12</a> <a href="#psalms-55-13">13</a></p>
<p id="psalms-55-1"><span class="verse-num">55:1</span> <span class="verse-body">victori pro columba muta eo quod procul abierit David humilis et simplex quando tenuerunt eum Palestini in Geth</span></p>
<p id="psalms-55-2"><span class="verse-num">55:2</span> <span class="verse-body">miserere mei Deus quoniam conculcavit me homo tota die pugnans tribulavit me</span></p>
<p id="psalms-55-3"><span class="verse-num">55:3</span> <span class="verse-body">conculcaverunt me insidiatores mei tota die multi enim qui pugnant contra me Altissime</span></p>
<p id="psalms-55-4"><span class="verse-num">55:4</span> <span class="verse-body">quacumque die territus fuero ego in te confidam</span></p>
<p id="psalms-55-5"><span class="verse-num">55:5</span> <span class="verse-body">in Deo laudavi verbum in Deo speravi non timebo quid faciat caro mihi</span></p>
<p id="psalms-55-6"><span class="verse-num">55:6</span> <span class="verse-body">tota die sermonibus me adfligebant contra me omnes cogitationes eorum in malum</span></p>
<p id="psalms-55-7"><span class="verse-num">55:7</span> <span class="verse-body">congregabuntur abscondite plantas meas observabunt expectantes animam meam</span></p>
<p id="psalms-55-8"><span class="verse-num">55:8</span> <span class="verse-body">quia nullus est salvus in eis in furore populos detrahet Deus</span></p>
<p id="psalms-55-9"><span class="verse-num">55:9</span> <span class="verse-body">secretiora mea numerasti pone lacrimam meam in conspectu tuo sed non in narratione tua</span></p>
<p id="psalms-55-10"><span class="verse-num">55:10</span> <span class="verse-body">tunc convertentur inimici mei retrorsum in quacumque die invocavero hoc scio quia Deus meus es</span></p>
<p id="psalms-55-11"><span class="verse-num">55:11</span> <span class="verse-body">in Deo laudabo verbum in Domino praedicabo sermonem in Deo speravi non timebo quid faciat homo mihi</span></p>
<p id="psalms-55-12"><span class="verse-num">55:12</span> <span class="verse-body">in me sunt Deus vota tua reddam gratiarum actiones tibi</span></p>
<p id="psalms-55-13"><span class="verse-num">55:13</span> <span class="verse-body">quia liberasti animam meam de morte et pedes meos de lapsu ut ambulem coram Deo in luce viventium __________________________________________________________________</span></p>
<h2 id="psalms-ch-56">Chapter 56</h2>
<p class="verses"><a href="#psalms-56-1">1</a> <a href="#psalms-56-2">2</a> <a href="#psalms-56-3">3</a> <a href="#psalms-56-4">4</a> <a href="#psalms-56-5">5</a> <a href="#psalms-56-6">6</a> <a href="#psalms-56-7">7</a> <a href="#psalms-56-8">8</a> <a href="#psalms-56-9">9</a> <a href="#psalms-56-10">10</a> <a href="#psalms-56-11">11</a> <a href="#psalms-56-12">12</a></p>
<p id="psalms-56-1"><span class="verse-num">56:1</span> <span class="verse-body">pro victoria ut non disperdas David humilem et simplicem quando fugit a facie Saul in spelunca</span></p>
<p id="psalms-56-2"><span class="verse-num">56:2</span> <span class="verse-body">miserere mei Deus miserere mei quoniam in te sperat anima mea in umbra alarum tuarum sperabo donec transeant insidiae</span></p>
<p id="psalms-56-3"><span class="verse-num">56:3</span> <span class="verse-body">invocabo Deum altissimum Deum ultorem meum</span></p>
<p id="psalms-56-4"><span class="verse-num">56:4</span> <span class="verse-body">mittet de caelo et salvabit me exprobrabit conculcantibus me semper mittet Deus misericordiam suam et veritatem suam</span></p>
<p id="psalms-56-5"><span class="verse-num">56:5</span> <span class="verse-body">anima mea in medio leonum dormivit ferocientium filii hominum dentes eorum lancea et sagittae et lingua eorum gladius acutus</span></p>
<p id="psalms-56-6"><span class="verse-num">56:6</span> <span class="verse-body">exaltare super caelos Deus in omni terra gloria tua</span></p>
<p id="psalms-56-7"><span class="verse-num">56:7</span> <span class="verse-body">rete paraverunt gressibus meis ad incurvandam animam meam foderunt ante me foveam ceciderunt in medium eius semper</span></p>
<p id="psalms-56-8"><span class="verse-num">56:8</span> <span class="verse-body">paratum cor meum Deus paratum cor meum cantabo et psallam</span></p>
<p id="psalms-56-9"><span class="verse-num">56:9</span> <span class="verse-body">surge gloria mea surge psalterium et cithara surgam mane</span></p>
<p id="psalms-56-10"><span class="verse-num">56:10</span> <span class="verse-body">confitebor tibi in populis Domine cantabo tibi in gentibus</span></p>
<p id="psalms-56-11"><span class="verse-num">56:11</span> <span class="verse-body">quia magna usque ad caelos misericordia tua et usque ad nubes veritas tua</span></p>
<p id="psalms-56-12"><span class="verse-num">56:12</span> <span class="verse-body">exaltare super caelos Deus in omni terra gloria tua __________________________________________________________________</span></p>
<h2 id="psalms-ch-57">Chapter 57</h2>
<p class="verses"><a href="#psalms-57-1">1</a> <a href="#psalms-57-2">2</a> <a href="#psalms-57-3">3</a> <a href="#psalms-57-4">4</a> <a href="#psalms-57-5">5</a> <a href="#psalms-57-6">6</a> <a href="#psalms-57-7">7</a> <a href="#psalms-57-8">8</a> <a href="#psalms-57-9">9</a> <a href="#psalms-57-10">10</a> <a href="#psalms-57-11">11</a> <a href="#psalms-57-12">12</a></p>
<p id="psalms-57-1"><span class="verse-num">57:1</span> <span class="verse-body">victori ut non disperdas David humilem et simplicem</span></p>
<p id="psalms-57-2"><span class="verse-num">57:2</span> <span class="verse-body">si vere utique iustitiam loquimini recta iudicate filii hominum</span></p>
<p id="psalms-57-3"><span class="verse-num">57:3</span> <span class="verse-body">etenim in corde iniquitates operamini in terra iniquitatis manus vestras adpendite</span></p>
<p id="psalms-57-4"><span class="verse-num">57:4</span> <span class="verse-body">alienati sunt peccatores a vulva erraverunt ab utero loquentes mendacium</span></p>
<p id="psalms-57-5"><span class="verse-num">57:5</span> <span class="verse-body">furor eorum sicut furor serpentis sicut reguli surdi obturantis aurem suam</span></p>
<p id="psalms-57-6"><span class="verse-num">57:6</span> <span class="verse-body">ut non audiat vocem murmurantium nec incantatoris incantationes callidas</span></p>
<p id="psalms-57-7"><span class="verse-num">57:7</span> <span class="verse-body">Deus excute dentes eorum ex ore eorum molares leonum confringe Domine</span></p>
<p id="psalms-57-8"><span class="verse-num">57:8</span> <span class="verse-body">dissolvantur quasi aquae quae defluent intendet arcum suum donec conterantur</span></p>
<p id="psalms-57-9"><span class="verse-num">57:9</span> <span class="verse-body">quasi vermis tabefactus pertranseant quasi abortivum mulieris quod non vidit solem</span></p>
<p id="psalms-57-10"><span class="verse-num">57:10</span> <span class="verse-body">antequam crescant spinae vestrae in ramnum quasi viventes quasi in ira tempestas rapiet eas</span></p>
<p id="psalms-57-11"><span class="verse-num">57:11</span> <span class="verse-body">laetabitur iustus cum viderit ultionem pedes suos lavabit in sanguinem impii</span></p>
<p id="psalms-57-12"><span class="verse-num">57:12</span> <span class="verse-body">et dicet homo vere fructus est iusto vere est Deus iudicans in terra __________________________________________________________________</span></p>
<h2 id="psalms-ch-58">Chapter 58</h2>
<p class="verses"><a href="#psalms-58-1">1</a> <a href="#psalms-58-2">2</a> <a href="#psalms-58-3">3</a> <a href="#psalms-58-4">4</a> <a href="#psalms-58-5">5</a> <a href="#psalms-58-6">6</a> <a href="#psalms-58-7">7</a> <a href="#psalms-58-8">8</a> <a href="#psalms-58-9">9</a> <a href="#psalms-58-10">10</a> <a href="#psalms-58-11">11</a> <a href="#psalms-58-12">12</a> <a href="#psalms-58-13">13</a> <a href="#psalms-58-14">14</a> <a href="#psalms-58-15">15</a> <a href="#psalms-58-16">16</a> <a href="#psalms-58-17">17</a> <a href="#psalms-58-18">18</a></p>
<p id="psalms-58-1"><span class="verse-num">58:1</span> <span class="verse-body">victori ut non disperdas David humilem et simplicem quando misit Saul et custodierunt domum ut occiderent eum</span></p>
<p id="psalms-58-2"><span class="verse-num">58:2</span> <span class="verse-body">erue me de inimicis meis Deus meus et a resistentibus mihi protege me</span></p>
<p id="psalms-58-3"><span class="verse-num">58:3</span> <span class="verse-body">libera me ab operariis iniquitatis et a viris sanguinum salva me</span></p>
<p id="psalms-58-4"><span class="verse-num">58:4</span> <span class="verse-body">quia ecce insidiati sunt animae meae congregantur adversum me fortissimi</span></p>
<p id="psalms-58-5"><span class="verse-num">58:5</span> <span class="verse-body">absque iniquitate mea et absque peccato meo Domine non egi inique et illi currunt et praeparantur</span></p>
<p id="psalms-58-6"><span class="verse-num">58:6</span> <span class="verse-body">surge ex adverso pro me et respice et tu Domine Deus exercituum Deus Israhel evigila ut visites omnes gentes non miserearis universis qui operantur iniquitatem semper</span></p>
<p id="psalms-58-7"><span class="verse-num">58:7</span> <span class="verse-body">revertantur ad vesperam et latrent ut canis et circumeant civitatem</span></p>
<p id="psalms-58-8"><span class="verse-num">58:8</span> <span class="verse-body">ecce loquuntur in ore suo gladii in labiis eorum quasi nemo audiat</span></p>
<p id="psalms-58-9"><span class="verse-num">58:9</span> <span class="verse-body">tu autem Domine deridebis eos subsannabis omnes gentes</span></p>
<p id="psalms-58-10"><span class="verse-num">58:10</span> <span class="verse-body">fortitudinem meam ad te servabo quoniam tu Deus elevator meus</span></p>
<p id="psalms-58-11"><span class="verse-num">58:11</span> <span class="verse-body">Dei mei misericordia praeveniet me</span></p>
<p id="psalms-58-12"><span class="verse-num">58:12</span> <span class="verse-body">Deus ostendit mihi in insidiatoribus meis ne occidas eos ne forte obliviscantur populi mei disperge eos in fortitudine tua et destrue eos protector noster Domine</span></p>
<p id="psalms-58-13"><span class="verse-num">58:13</span> <span class="verse-body">in peccato oris sui in sermone labiorum suorum et capiantur in superbia sua maledictionem et mendacium narrantes</span></p>
<p id="psalms-58-14"><span class="verse-num">58:14</span> <span class="verse-body">consume in furore consume ut non subsistant et sciant quoniam Deus dominatur Iacob in finibus terrae semper</span></p>
<p id="psalms-58-15"><span class="verse-num">58:15</span> <span class="verse-body">et convertantur ad vesperam et latrent ut canis et circumeant civitatem</span></p>
<p id="psalms-58-16"><span class="verse-num">58:16</span> <span class="verse-body">ipsi vagabuntur ut comedant et cum saturati non fuerint murmurabunt</span></p>
<p id="psalms-58-17"><span class="verse-num">58:17</span> <span class="verse-body">ego autem cantabo imperium tuum et laudabo mane misericordiam tuam quoniam factus es fortitudo mea et refugium in die tribulationis meae</span></p>
<p id="psalms-58-18"><span class="verse-num">58:18</span> <span class="verse-body">tibi cantabo quoniam Deus adiutor meus fortitudo mea Deus misericordia mea __________________________________________________________________</span></p>
<h2 id="psalms-ch-59">Chapter 59</h2>
<p class="verses"><a href="#psalms-59-1">1</a> <a href="#psalms-59-2">2</a> <a href="#psalms-59-3">3</a> <a href="#psalms-59-4">4</a> <a href="#psalms-59-5">5</a> <a href="#psalms-59-6">6</a> <a href="#psalms-59-7">7</a> <a href="#psalms-59-8">8</a> <a href="#psalms-59-9">9</a> <a href="#psalms-59-10">10</a> <a href="#psalms-59-11">11</a> <a href="#psalms-59-12">12</a> <a href="#psalms-59-13">13</a> <a href="#psalms-59-14">14</a></p>
<p id="psalms-59-1"><span class="verse-num">59:1</span> <span class="verse-body">victori pro liliis testimonium humilis et perfecti David ad docendum</span></p>
<p id="psalms-59-2"><span class="verse-num">59:2</span> <span class="verse-body">quando pugnavit adversum Syriam Mesopotamiae et adversum Syriam Suba et reversus est Ioab et percussit Edom in valle Salinarum duodecim milia</span></p>
<p id="psalms-59-3"><span class="verse-num">59:3</span> <span class="verse-body">Deus proiecisti nos et scidisti iratus convertisti nos</span></p>
<p id="psalms-59-4"><span class="verse-num">59:4</span> <span class="verse-body">commovisti terram et disrupisti eam sana contritiones eius quoniam commota est</span></p>
<p id="psalms-59-5"><span class="verse-num">59:5</span> <span class="verse-body">ostendisti populo tuo duritiam potasti nos vino consopiente</span></p>
<p id="psalms-59-6"><span class="verse-num">59:6</span> <span class="verse-body">dedisti timentibus te signum ut fugerent a facie arcus semper ut liberentur amici tui</span></p>
<p id="psalms-59-7"><span class="verse-num">59:7</span> <span class="verse-body">salva dextera tua et exaudi me</span></p>
<p id="psalms-59-8"><span class="verse-num">59:8</span> <span class="verse-body">Deus locutus est in sanctuario suo laetabor dividam Sicimam et vallem Soccoth dimetiar</span></p>
<p id="psalms-59-9"><span class="verse-num">59:9</span> <span class="verse-body">meus est Galaad et meus Manasse et Efraim fortitudo capitis mei Iudas legifer meus</span></p>
<p id="psalms-59-10"><span class="verse-num">59:10</span> <span class="verse-body">Moab olla lavacri mei super Idumeam incedam calciamento meo mihi Palestina foederata est</span></p>
<p id="psalms-59-11"><span class="verse-num">59:11</span> <span class="verse-body">quis deducet me ad civitatem munitam quis deducet me usque ad Idumeam</span></p>
<p id="psalms-59-12"><span class="verse-num">59:12</span> <span class="verse-body">nonne tu Deus qui proiecisti nos et non egredieris Deus in exercitibus nostris</span></p>
<p id="psalms-59-13"><span class="verse-num">59:13</span> <span class="verse-body">da nobis auxilium in tribulatione vana est enim salus ab homine</span></p>
<p id="psalms-59-14"><span class="verse-num">59:14</span> <span class="verse-body">in Deo faciemus virtutem et ipse conculcabit tribulantes nos __________________________________________________________________</span></p>
<h2 id="psalms-ch-60">Chapter 60</h2>
<p class="verses"><a href="#psalms-60-1">1</a> <a href="#psalms-60-2">2</a> <a href="#psalms-60-3">3</a> <a href="#psalms-60-4">4</a> <a href="#psalms-60-5">5</a> <a href="#psalms-60-6">6</a> <a href="#psalms-60-7">7</a> <a href="#psalms-60-8">8</a> <a href="#psalms-60-9">9</a></p>
<p id="psalms-60-1"><span class="verse-num">60:1</span> <span class="verse-body">victori in psalmis David</span></p>
<p id="psalms-60-2"><span class="verse-num">60:2</span> <span class="verse-body">exaudi Deus laudationem meam intende orationi meae</span></p>
<p id="psalms-60-3"><span class="verse-num">60:3</span> <span class="verse-body">de novissimo terrae ad te clamabo cum triste fuerit cor meum cum fortis elevabitur adversum me tu eris ductor meus</span></p>
<p id="psalms-60-4"><span class="verse-num">60:4</span> <span class="verse-body">fuisti spes mea turris munitissima a facie inimici</span></p>
<p id="psalms-60-5"><span class="verse-num">60:5</span> <span class="verse-body">habitabo in tabernaculo tuo iugiter sperabo in protectione alarum tuarum semper</span></p>
<p id="psalms-60-6"><span class="verse-num">60:6</span> <span class="verse-body">tu enim Deus exaudisti orationem meam dedisti hereditatem timentibus nomen tuum</span></p>
<p id="psalms-60-7"><span class="verse-num">60:7</span> <span class="verse-body">dies super dies regis adicies annos eius donec est generatio et generatio</span></p>
<p id="psalms-60-8"><span class="verse-num">60:8</span> <span class="verse-body">sedebit semper ante faciem Dei misericordia et veritas servabunt eum</span></p>
<p id="psalms-60-9"><span class="verse-num">60:9</span> <span class="verse-body">sic canam nomini tuo iugiter reddens vota mea per singulos dies __________________________________________________________________</span></p>
<h2 id="psalms-ch-61">Chapter 61</h2>
<p class="verses"><a href="#psalms-61-1">1</a> <a href="#psalms-61-2">2</a> <a href="#psalms-61-3">3</a> <a href="#psalms-61-4">4</a> <a href="#psalms-61-5">5</a> <a href="#psalms-61-6">6</a> <a href="#psalms-61-7">7</a> <a href="#psalms-61-8">8</a> <a href="#psalms-61-9">9</a> <a href="#psalms-61-10">10</a> <a href="#psalms-61-11">11</a> <a href="#psalms-61-12">12</a> <a href="#psalms-61-13">13</a></p>
<p id="psalms-61-1"><span class="verse-num">61:1</span> <span class="verse-body">victori per Idithun canticum David</span></p>
<p id="psalms-61-2"><span class="verse-num">61:2</span> <span class="verse-body">attamen apud Deum silebit anima mea ex eo salus mea</span></p>
<p id="psalms-61-3"><span class="verse-num">61:3</span> <span class="verse-body">attamen ipse est scutum meum et salus mea fortitudo mea non commovebor amplius</span></p>
<p id="psalms-61-4"><span class="verse-num">61:4</span> <span class="verse-body">usquequo insidiamini contra virum interficitis omnes quasi murus inclinus et maceria corruens</span></p>
<p id="psalms-61-5"><span class="verse-num">61:5</span> <span class="verse-body">partem enim eius cogitaverunt expellere placuerunt sibi in mendacio ore suo singuli benedicunt et corde suo maledicunt semper</span></p>
<p id="psalms-61-6"><span class="verse-num">61:6</span> <span class="verse-body">verumtamen Deo retice anima mea ab ipso enim praestolatio mea</span></p>
<p id="psalms-61-7"><span class="verse-num">61:7</span> <span class="verse-body">ipse est fortitudo mea et salus mea susceptor meus non timebo</span></p>
<p id="psalms-61-8"><span class="verse-num">61:8</span> <span class="verse-body">in Deo salutare meum et gloria mea robur fortitudinis meae salus mea in Deo</span></p>
<p id="psalms-61-9"><span class="verse-num">61:9</span> <span class="verse-body">sperate in eo omni tempore populi effundite coram eo cor vestrum Deus spes nostra est semper</span></p>
<p id="psalms-61-10"><span class="verse-num">61:10</span> <span class="verse-body">verumtamen vanitas filii Adam mendacium filii viri in stateris dolosis fraudulenter agunt simul</span></p>
<p id="psalms-61-11"><span class="verse-num">61:11</span> <span class="verse-body">nolite confidere in calumnia et in rapina ne frustremini divitiae si fluxerint ne adponatis cor</span></p>
<p id="psalms-61-12"><span class="verse-num">61:12</span> <span class="verse-body">unum locutus est Deus duo haec audivi quia imperium Dei est</span></p>
<p id="psalms-61-13"><span class="verse-num">61:13</span> <span class="verse-body">et tibi Domine misericordia quia tu reddes unicuique secundum opus suum __________________________________________________________________</span></p>
<h2 id="psalms-ch-62">Chapter 62</h2>
<p class="verses"><a href="#psalms-62-1">1</a> <a href="#psalms-62-2">2</a> <a href="#psalms-62-3">3</a> <a href="#psalms-62-4">4</a> <a href="#psalms-62-5">5</a> <a href="#psalms-62-6">6</a> <a href="#psalms-62-7">7</a> <a href="#psalms-62-8">8</a> <a href="#psalms-62-9">9</a> <a href="#psalms-62-10">10</a> <a href="#psalms-62-11">11</a> <a href="#psalms-62-12">12</a></p>
<p id="psalms-62-1"><span class="verse-num">62:1</span> <span class="verse-body">canticum David cum esset in deserto Iuda</span></p>
<p id="psalms-62-2"><span class="verse-num">62:2</span> <span class="verse-body">Deus fortitudo mea tu es de luce consurgam ad te sitivit te anima mea desideravit te caro mea</span></p>
<p id="psalms-62-3"><span class="verse-num">62:3</span> <span class="verse-body">in terra invia et conficiente ac sine aqua sic in sancto apparui tibi ut videam fortitudinem tuam et gloriam tuam</span></p>
<p id="psalms-62-4"><span class="verse-num">62:4</span> <span class="verse-body">melior est enim misericordia tua quam vitae labia mea laudabunt te</span></p>
<p id="psalms-62-5"><span class="verse-num">62:5</span> <span class="verse-body">sic benedicam tibi in vita mea in nomine tuo levabo manus meas</span></p>
<p id="psalms-62-6"><span class="verse-num">62:6</span> <span class="verse-body">quasi adipe et pinguidine implebitur anima mea et labiis laudantibus canet os meum</span></p>
<p id="psalms-62-7"><span class="verse-num">62:7</span> <span class="verse-body">recordans tui in cubili meo per singulas vigilias meditabor tibi</span></p>
<p id="psalms-62-8"><span class="verse-num">62:8</span> <span class="verse-body">quia fuisti auxilium meum in umbra alarum tuarum laudabo</span></p>
<p id="psalms-62-9"><span class="verse-num">62:9</span> <span class="verse-body">adhesit anima mea post te me suscepit dextera tua</span></p>
<p id="psalms-62-10"><span class="verse-num">62:10</span> <span class="verse-body">ipsi vero interficere quaerunt animam meam ingrediantur in extrema terrae</span></p>
<p id="psalms-62-11"><span class="verse-num">62:11</span> <span class="verse-body">congregentur in manus gladii pars vulpium erunt</span></p>
<p id="psalms-62-12"><span class="verse-num">62:12</span> <span class="verse-body">rex autem laetabitur in Deo laudabitur omnis qui iurat in eo quia obstruetur os loquentium mendacium __________________________________________________________________</span></p>
<h2 id="psalms-ch-63">Chapter 63</h2>
<p class="verses"><a href="#psalms-63-1">1</a> <a href="#psalms-63-2">2</a> <a href="#psalms-63-3">3</a> <a href="#psalms-63-4">4</a> <a href="#psalms-63-5">5</a> <a href="#psalms-63-6">6</a> <a href="#psalms-63-7">7</a> <a href="#psalms-63-8">8</a> <a href="#psalms-63-9">9</a> <a href="#psalms-63-10">10</a> <a href="#psalms-63-11">11</a></p>
<p id="psalms-63-1"><span class="verse-num">63:1</span> <span class="verse-body">victori canticum David</span></p>
<p id="psalms-63-2"><span class="verse-num">63:2</span> <span class="verse-body">audi Deus vocem meam loquentis a timore inimici serva vitam meam</span></p>
<p id="psalms-63-3"><span class="verse-num">63:3</span> <span class="verse-body">absconde me a consilio malignorum a tumultu operantium iniquitatem</span></p>
<p id="psalms-63-4"><span class="verse-num">63:4</span> <span class="verse-body">qui exacuerunt quasi gladium linguam suam tetenderunt sagittam suam verbum amarissimum</span></p>
<p id="psalms-63-5"><span class="verse-num">63:5</span> <span class="verse-body">ut sagittarent in absconditis simplicem</span></p>
<p id="psalms-63-6"><span class="verse-num">63:6</span> <span class="verse-body">subito sagittabunt eum et non timebunt confortaverunt sibi sermonem pessimum narraverunt ut absconderent laqueos dixerunt quis videbit nos</span></p>
<p id="psalms-63-7"><span class="verse-num">63:7</span> <span class="verse-body">scrutati sunt iniquitates defecerunt scrutantes scrutinio cogitationibus singulorum et corde profundo</span></p>
<p id="psalms-63-8"><span class="verse-num">63:8</span> <span class="verse-body">sagittabit ergo eos Deus iaculo repentino inferentur plagae eorum</span></p>
<p id="psalms-63-9"><span class="verse-num">63:9</span> <span class="verse-body">et corruent in semet ipsos linguis suis fugient omnes qui viderint eos</span></p>
<p id="psalms-63-10"><span class="verse-num">63:10</span> <span class="verse-body">et timebunt omnes homines et adnuntiabunt opus Dei et opera eius intellegent</span></p>
<p id="psalms-63-11"><span class="verse-num">63:11</span> <span class="verse-body">laetabitur iustus in Domino et sperabit in eo et exultabunt omnes recti corde __________________________________________________________________</span></p>
<h2 id="psalms-ch-64">Chapter 64</h2>
<p class="verses"><a href="#psalms-64-1">1</a> <a href="#psalms-64-2">2</a> <a href="#psalms-64-3">3</a> <a href="#psalms-64-4">4</a> <a href="#psalms-64-5">5</a> <a href="#psalms-64-6">6</a> <a href="#psalms-64-7">7</a> <a href="#psalms-64-8">8</a> <a href="#psalms-64-9">9</a> <a href="#psalms-64-10">10</a> <a href="#psalms-64-11">11</a> <a href="#psalms-64-12">12</a> <a href="#psalms-64-13">13</a> <a href="#psalms-64-14">14</a></p>
<p id="psalms-64-1"><span class="verse-num">64:1</span> <span class="verse-body">victori carmen David cantici</span></p>
<p id="psalms-64-2"><span class="verse-num">64:2</span> <span class="verse-body">tibi silens laus Deus in Sion et tibi reddetur votum</span></p>
<p id="psalms-64-3"><span class="verse-num">64:3</span> <span class="verse-body">exaudi orationem donec ad te omnis caro veniat</span></p>
<p id="psalms-64-4"><span class="verse-num">64:4</span> <span class="verse-body">verba iniquitatum praevaluerunt adversum me sceleribus nostris tu propitiaberis</span></p>
<p id="psalms-64-5"><span class="verse-num">64:5</span> <span class="verse-body">beatus quem elegeris et susceperis habitabit enim in atriis tuis replebimur bonis domus tuae sanctificatione templi tui</span></p>
<p id="psalms-64-6"><span class="verse-num">64:6</span> <span class="verse-body">terribilis in iustitia exaudi nos Deus salvator noster confidentia omnium finium terrae et maris longinqui</span></p>
<p id="psalms-64-7"><span class="verse-num">64:7</span> <span class="verse-body">praeparans montes in virtute tua accinctus fortitudine</span></p>
<p id="psalms-64-8"><span class="verse-num">64:8</span> <span class="verse-body">conpescens sonitum maris fremitum fluctuum eius et multitudinem gentium</span></p>
<p id="psalms-64-9"><span class="verse-num">64:9</span> <span class="verse-body">et timebunt qui habitant in extremis a signis tuis egressus matutinos et vespere laudantes facies</span></p>
<p id="psalms-64-10"><span class="verse-num">64:10</span> <span class="verse-body">visita terram et inriga eam ubertate dita eam rivus Dei plenus aqua praeparabis frumentum eorum quia sic fundasti eam</span></p>
<p id="psalms-64-11"><span class="verse-num">64:11</span> <span class="verse-body">sulcos eius inebria multiplica fruges eius pluviis inriga eam et germini eius benedic</span></p>
<p id="psalms-64-12"><span class="verse-num">64:12</span> <span class="verse-body">volvetur annus in bonitate tua et vestigia tua rorabunt pinguidine</span></p>
<p id="psalms-64-13"><span class="verse-num">64:13</span> <span class="verse-body">pinguescent pascua deserti et exultatione colles accingentur</span></p>
<p id="psalms-64-14"><span class="verse-num">64:14</span> <span class="verse-body">vestientur agnis greges et valles plenae erunt frumento coaequabuntur et canent __________________________________________________________________</span></p>
<h2 id="psalms-ch-65">Chapter 65</h2>
<p class="verses"><a href="#psalms-65-1">1</a> <a href="#psalms-65-2">2</a> <a href="#psalms-65-3">3</a> <a href="#psalms-65-4">4</a> <a href="#psalms-65-5">5</a> <a href="#psalms-65-6">6</a> <a href="#psalms-65-7">7</a> <a href="#psalms-65-8">8</a> <a href="#psalms-65-9">9</a> <a href="#psalms-65-10">10</a> <a href="#psalms-65-11">11</a> <a href="#psalms-65-12">12</a> <a href="#psalms-65-13">13</a> <a href="#psalms-65-14">14</a> <a href="#psalms-65-15">15</a> <a href="#psalms-65-16">16</a> <a href="#psalms-65-17">17</a> <a href="#psalms-65-18">18</a> <a href="#psalms-65-19">19</a> <a href="#psalms-65-20">20</a></p>
<p id="psalms-65-1"><span class="verse-num">65:1</span> <span class="verse-body">victori canticum psalmi iubilate Deo omnis terra</span></p>
<p id="psalms-65-2"><span class="verse-num">65:2</span> <span class="verse-body">cantate gloriam nomini eius date gloriam laudi eius</span></p>
<p id="psalms-65-3"><span class="verse-num">65:3</span> <span class="verse-body">dicite Deo quam terribile opus tuum in multitudine fortitudinis tuae mentientur tibi inimici tui</span></p>
<p id="psalms-65-4"><span class="verse-num">65:4</span> <span class="verse-body">omnis terra adoret te et cantet tibi cantet nomini tuo semper</span></p>
<p id="psalms-65-5"><span class="verse-num">65:5</span> <span class="verse-body">venite et videte opera Dei terribilia consilia super filiis hominum</span></p>
<p id="psalms-65-6"><span class="verse-num">65:6</span> <span class="verse-body">convertit mare in aridam in flumine pertransibunt pede ibi laetabimur in eo</span></p>
<p id="psalms-65-7"><span class="verse-num">65:7</span> <span class="verse-body">qui dominatur in fortitudine sua saeculo oculi eius gentes aspiciunt qui increduli sunt non exaltentur in semet ipsis semper</span></p>
<p id="psalms-65-8"><span class="verse-num">65:8</span> <span class="verse-body">benedicite populi Deo nostro et auditam facite vocem laudis eius</span></p>
<p id="psalms-65-9"><span class="verse-num">65:9</span> <span class="verse-body">qui posuit animam nostram in vitam et non dedit in commotione pedes nostros</span></p>
<p id="psalms-65-10"><span class="verse-num">65:10</span> <span class="verse-body">probasti enim nos Deus igne nos conflasti sicut conflatur argentum</span></p>
<p id="psalms-65-11"><span class="verse-num">65:11</span> <span class="verse-body">introduxisti nos in obsidione posuisti stridorem in dorso nostro</span></p>
<p id="psalms-65-12"><span class="verse-num">65:12</span> <span class="verse-body">inposuisti homines super caput nostrum transivimus per ignem et aquam et eduxisti nos in refrigerium</span></p>
<p id="psalms-65-13"><span class="verse-num">65:13</span> <span class="verse-body">ingrediar domum tuam in holocaustis reddam tibi vota mea</span></p>
<p id="psalms-65-14"><span class="verse-num">65:14</span> <span class="verse-body">quae promiserunt tibi labia mea et locutum est os meum cum tribularer</span></p>
<p id="psalms-65-15"><span class="verse-num">65:15</span> <span class="verse-body">holocausta medullata offeram tibi cum incensu arietum faciam boves cum hircis semper</span></p>
<p id="psalms-65-16"><span class="verse-num">65:16</span> <span class="verse-body">venite audite et narrabo omnes qui timetis Deum quanta fecerit animae meae</span></p>
<p id="psalms-65-17"><span class="verse-num">65:17</span> <span class="verse-body">ipsum ore meo invocavi et exaltavi in lingua mea</span></p>
<p id="psalms-65-18"><span class="verse-num">65:18</span> <span class="verse-body">iniquitatem si vidi in corde meo non exaudiat Dominus</span></p>
<p id="psalms-65-19"><span class="verse-num">65:19</span> <span class="verse-body">ideo exaudivit Deus et adtendit vocem deprecationis meae</span></p>
<p id="psalms-65-20"><span class="verse-num">65:20</span> <span class="verse-body">benedictus Deus qui non abstulit orationem meam et misericordiam suam a me __________________________________________________________________</span></p>
<h2 id="psalms-ch-66">Chapter 66</h2>
<p class="verses"><a href="#psalms-66-1">1</a> <a href="#psalms-66-2">2</a> <a href="#psalms-66-3">3</a> <a href="#psalms-66-4">4</a> <a href="#psalms-66-5">5</a> <a href="#psalms-66-6">6</a> <a href="#psalms-66-7">7</a> <a href="#psalms-66-8">8</a></p>
<p id="psalms-66-1"><span class="verse-num">66:1</span> <span class="verse-body">victori in psalmis canticum carminis</span></p>
<p id="psalms-66-2"><span class="verse-num">66:2</span> <span class="verse-body">Deus misereatur nostri et benedicat nobis inlustret faciem suam super nos semper</span></p>
<p id="psalms-66-3"><span class="verse-num">66:3</span> <span class="verse-body">ut nota fiat in terra via tua in universis gentibus salus tua</span></p>
<p id="psalms-66-4"><span class="verse-num">66:4</span> <span class="verse-body">confiteantur tibi populi Deus confiteantur tibi populi omnes</span></p>
<p id="psalms-66-5"><span class="verse-num">66:5</span> <span class="verse-body">laetentur et laudent gentes quoniam iudicas populos in aequitate et gentium quae in terra sunt ductor es sempiternus</span></p>
<p id="psalms-66-6"><span class="verse-num">66:6</span> <span class="verse-body">confiteantur tibi populi Deus confiteantur tibi populi omnes</span></p>
<p id="psalms-66-7"><span class="verse-num">66:7</span> <span class="verse-body">terra dedit germen suum benedicat nobis Deus Deus noster</span></p>
<p id="psalms-66-8"><span class="verse-num">66:8</span> <span class="verse-body">benedicat nobis Deus et timeant eum omnes fines terrae __________________________________________________________________</span></p>
<h2 id="psalms-ch-67">Chapter 67</h2>
<p class="verses"><a href="#psalms-67-1">1</a> <a href="#psalms-67-2">2</a> <a href="#psalms-67-3">3</a> <a href="#psalms-67-4">4</a> <a href="#psalms-67-5">5</a> <a href="#psalms-67-6">6</a> <a href="#psalms-67-7">7</a> <a href="#psalms-67-8">8</a> <a href="#psalms-67-9">9</a> <a href="#psalms-67-10">10</a> <a href="#psalms-67-11">11</a> <a href="#psalms-67-12">12</a> <a href="#psalms-67-13">13</a> <a href="#psalms-67-14">14</a> <a href="#psalms-67-15">15</a> <a href="#psalms-67-16">16</a> <a href="#psalms-67-17">17</a> <a href="#psalms-67-18">18</a> <a href="#psalms-67-19">19</a> <a href="#psalms-67-20">20</a> <a href="#psalms-67-21">21</a> <a href="#psalms-67-22">22</a> <a href="#psalms-67-23">23</a> <a href="#psalms-67-24">24</a> <a href="#psalms-67-25">25</a> <a href="#psalms-67-26">26</a> <a href="#psalms-67-27">27</a> <a href="#psalms-67-28">28</a> <a href="#psalms-67-29">29</a> <a href="#psalms-67-30">30</a> <a href="#psalms-67-31">31</a> <a href="#psalms-67-32">32</a> <a href="#psalms-67-33">33</a> <a href="#psalms-67-34">34</a> <a href="#psalms-67-35">35</a> <a href="#psalms-67-36">36</a></p>
<p id="psalms-67-1"><span class="verse-num">67:1</span> <span class="verse-body">victori David psalmus cantici</span></p>
<p id="psalms-67-2"><span class="verse-num">67:2</span> <span class="verse-body">exsurgat Deus et dissipentur inimici eius et fugiant qui oderunt eum a facie eius</span></p>
<p id="psalms-67-3"><span class="verse-num">67:3</span> <span class="verse-body">sicut deficit fumus deficiant sicut tabescit cera a facie ignis pereant impii a facie Dei</span></p>
<p id="psalms-67-4"><span class="verse-num">67:4</span> <span class="verse-body">iusti autem laetentur exultent in conspectu Dei et gaudeant in laetitia</span></p>
<p id="psalms-67-5"><span class="verse-num">67:5</span> <span class="verse-body">cantate Deo canite nomini eius praeparate viam ascendenti per deserta in Domino nomen eius et exultate coram eo</span></p>
<p id="psalms-67-6"><span class="verse-num">67:6</span> <span class="verse-body">patri pupillorum et defensori viduarum Deus in habitaculo sancto suo</span></p>
<p id="psalms-67-7"><span class="verse-num">67:7</span> <span class="verse-body">Deus habitare facit solitarios in domo educit vinctos in fortitudine increduli autem habitaverunt in siccitatibus</span></p>
<p id="psalms-67-8"><span class="verse-num">67:8</span> <span class="verse-body">Deus cum egredereris ante populum tuum et ambulares per desertum semper</span></p>
<p id="psalms-67-9"><span class="verse-num">67:9</span> <span class="verse-body">terra commota est et caeli stillaverunt a facie tua Deus hoc est in Sinai a facie Dei Dei Israhel</span></p>
<p id="psalms-67-10"><span class="verse-num">67:10</span> <span class="verse-body">pluviam voluntariam elevasti Deus hereditatem tuam laborantem tu confortasti</span></p>
<p id="psalms-67-11"><span class="verse-num">67:11</span> <span class="verse-body">animalia tua habitaverunt in ea praeparasti in bonitate tua pauperi Deus</span></p>
<p id="psalms-67-12"><span class="verse-num">67:12</span> <span class="verse-body">Domine dabis sermonem adnuntiatricibus fortitudinis plurimae</span></p>
<p id="psalms-67-13"><span class="verse-num">67:13</span> <span class="verse-body">reges exercituum foederabuntur foederabuntur et pulchritudo domus dividet spolia</span></p>
<p id="psalms-67-14"><span class="verse-num">67:14</span> <span class="verse-body">si dormieritis inter medios terminos pinnae columbae deargentatae et posteriora eius in virore auri</span></p>
<p id="psalms-67-15"><span class="verse-num">67:15</span> <span class="verse-body">cum divideret Robustissimus reges in ea nive dealbata est in Selmon</span></p>
<p id="psalms-67-16"><span class="verse-num">67:16</span> <span class="verse-body">mons Dei mons pinguis mons excelsus mons pinguis</span></p>
<p id="psalms-67-17"><span class="verse-num">67:17</span> <span class="verse-body">quare contenditis montes excelsi adversum montem quem dilexit Deus ut habitaret in eo siquidem Dominus habitabit semper</span></p>
<p id="psalms-67-18"><span class="verse-num">67:18</span> <span class="verse-body">currus Dei innumerabilis milia abundantium Dominus in eis in Sina in sancto</span></p>
<p id="psalms-67-19"><span class="verse-num">67:19</span> <span class="verse-body">ascendisti in excelsum captivam duxisti captivitatem accepisti dona in hominibus insuper et non credentes habitare Dominum Deum</span></p>
<p id="psalms-67-20"><span class="verse-num">67:20</span> <span class="verse-body">benedictus Dominus per singulos dies portabit nos Deus salutis nostrae semper</span></p>
<p id="psalms-67-21"><span class="verse-num">67:21</span> <span class="verse-body">Deus noster Deus salutis et Domini Dei mortis egressus</span></p>
<p id="psalms-67-22"><span class="verse-num">67:22</span> <span class="verse-body">verumtamen Deus confringet capita inimicorum suorum verticem crinis ambulantis in delictis suis</span></p>
<p id="psalms-67-23"><span class="verse-num">67:23</span> <span class="verse-body">dixit Dominus de Basan convertam convertam de profundis maris</span></p>
<p id="psalms-67-24"><span class="verse-num">67:24</span> <span class="verse-body">ut calcet pes tuus in sanguine lingua canum tuorum ex inimicis a temet ipso</span></p>
<p id="psalms-67-25"><span class="verse-num">67:25</span> <span class="verse-body">viderunt itinera tua Deus itinera Dei mei regis mei in sancto</span></p>
<p id="psalms-67-26"><span class="verse-num">67:26</span> <span class="verse-body">praecesserunt cantores eos qui post tergum psallebant in medio puellarum tympanistriarum</span></p>
<p id="psalms-67-27"><span class="verse-num">67:27</span> <span class="verse-body">in ecclesiis benedicite Deo Domino de fontibus Israhel</span></p>
<p id="psalms-67-28"><span class="verse-num">67:28</span> <span class="verse-body">ibi Beniamin parvulus continens eos principes Iuda in purpura sua principes Zabulon principes Nepthali</span></p>
<p id="psalms-67-29"><span class="verse-num">67:29</span> <span class="verse-body">praecepit Deus tuus de fortitudine tua conforta Deus hoc quod operatus es nobis</span></p>
<p id="psalms-67-30"><span class="verse-num">67:30</span> <span class="verse-body">de templo tuo quod est in Hierusalem tibi offerent reges munera</span></p>
<p id="psalms-67-31"><span class="verse-num">67:31</span> <span class="verse-body">increpa bestiam calami congregatio fortium in vitulis populorum calcitrantium contra rotas argenteas disperge populos qui bella volunt</span></p>
<p id="psalms-67-32"><span class="verse-num">67:32</span> <span class="verse-body">offerant velociter ex Aegypto Aethiopia festinet dare manus Deo</span></p>
<p id="psalms-67-33"><span class="verse-num">67:33</span> <span class="verse-body">regna terrae cantate Deo canite Domino semper</span></p>
<p id="psalms-67-34"><span class="verse-num">67:34</span> <span class="verse-body">qui ascendit super caelum caeli a principio ecce dabit voci suae vocem fortitudinis</span></p>
<p id="psalms-67-35"><span class="verse-num">67:35</span> <span class="verse-body">date gloriam Deo super Israhel magnificentia eius et fortitudo eius in caelis</span></p>
<p id="psalms-67-36"><span class="verse-num">67:36</span> <span class="verse-body">terribilis Deus de sanctuario suo Deus Israhel ipse dabit fortitudinem et robur populo benedictus Deus __________________________________________________________________</span></p>
<h2 id="psalms-ch-68">Chapter 68</h2>
<p class="verses"><a href="#psalms-68-1">1</a> <a href="#psalms-68-2">2</a> <a href="#psalms-68-3">3</a> <a href="#psalms-68-4">4</a> <a href="#psalms-68-5">5</a> <a href="#psalms-68-6">6</a> <a href="#psalms-68-7">7</a> <a href="#psalms-68-8">8</a> <a href="#psalms-68-9">9</a> <a href="#psalms-68-10">10</a> <a href="#psalms-68-11">11</a> <a href="#psalms-68-12">12</a> <a href="#psalms-68-13">13</a> <a href="#psalms-68-14">14</a> <a href="#psalms-68-15">15</a> <a href="#psalms-68-16">16</a> <a href="#psalms-68-17">17</a> <a href="#psalms-68-18">18</a> <a href="#psalms-68-19">19</a> <a href="#psalms-68-20">20</a> <a href="#psalms-68-21">21</a> <a href="#psalms-68-22">22</a> <a href="#psalms-68-23">23</a> <a href="#psalms-68-24">24</a> <a href="#psalms-68-25">25</a> <a href="#psalms-68-26">26</a> <a href="#psalms-68-27">27</a> <a href="#psalms-68-28">28</a> <a href="#psalms-68-29">29</a> <a href="#psalms-68-30">30</a> <a href="#psalms-68-31">31</a> <a href="#psalms-68-32">32</a> <a href="#psalms-68-33">33</a> <a href="#psalms-68-34">34</a> <a href="#psalms-68-35">35</a> <a href="#psalms-68-36">36</a> <a href="#psalms-68-37">37</a></p>
<p id="psalms-68-1"><span class="verse-num">68:1</span> <span class="verse-body">victori pro liliis David</span></p>
<p id="psalms-68-2"><span class="verse-num">68:2</span> <span class="verse-body">salva me Deus quoniam venerunt aquae usque ad animam</span></p>
<p id="psalms-68-3"><span class="verse-num">68:3</span> <span class="verse-body">infixus sum in limo profundi et non possum consistere veni in profundum aquarum et flumen operuit me</span></p>
<p id="psalms-68-4"><span class="verse-num">68:4</span> <span class="verse-body">laboravi clamans exasperatum est guttur meum defecerunt oculi mei expectantes Deum meum</span></p>
<p id="psalms-68-5"><span class="verse-num">68:5</span> <span class="verse-body">multiplicati sunt super capillos capitis mei qui oderunt me gratis confortati sunt qui persequebantur me inimici mei iniuste quae non rapueram tunc reddebam</span></p>
<p id="psalms-68-6"><span class="verse-num">68:6</span> <span class="verse-body">Deus tu scis stultitiam meam et peccata mea a te non sunt abscondita</span></p>
<p id="psalms-68-7"><span class="verse-num">68:7</span> <span class="verse-body">non confundantur in me qui expectant te Domine Deus exercituum non confundantur in me qui quaerunt te Deus Israhel</span></p>
<p id="psalms-68-8"><span class="verse-num">68:8</span> <span class="verse-body">quia propter te portavi obprobrium operuit confusio faciem meam</span></p>
<p id="psalms-68-9"><span class="verse-num">68:9</span> <span class="verse-body">alienus factus sum fratribus meis et peregrinus filiis matris meae</span></p>
<p id="psalms-68-10"><span class="verse-num">68:10</span> <span class="verse-body">quia zelus domus tuae comedit me et obprobrium exprobrantium tibi cecidit super me</span></p>
<p id="psalms-68-11"><span class="verse-num">68:11</span> <span class="verse-body">et flevi in ieiunio animam meam et factum est in obprobria mihi</span></p>
<p id="psalms-68-12"><span class="verse-num">68:12</span> <span class="verse-body">et posui vestimentum meum saccum et factus sum eis in parabulam</span></p>
<p id="psalms-68-13"><span class="verse-num">68:13</span> <span class="verse-body">contra me loquebantur qui sedebant in porta et cantabant bibentes vinum</span></p>
<p id="psalms-68-14"><span class="verse-num">68:14</span> <span class="verse-body">mea autem oratio ad te Domine tempus reconciliationis est Deus in multitudine misericordiae tuae exaudi me in veritate salutaris tui</span></p>
<p id="psalms-68-15"><span class="verse-num">68:15</span> <span class="verse-body">erue me de luto ut non infigar libera me ab his qui oderunt me et de profundis aquis</span></p>
<p id="psalms-68-16"><span class="verse-num">68:16</span> <span class="verse-body">ne operiat me fluvius aquae et ne absorbeat me profundum et non coronet super me puteus os suum</span></p>
<p id="psalms-68-17"><span class="verse-num">68:17</span> <span class="verse-body">exaudi me Domine quoniam bona est misericordia tua secundum multitudinem miserationum tuarum respice ad me</span></p>
<p id="psalms-68-18"><span class="verse-num">68:18</span> <span class="verse-body">et ne abscondas faciem tuam a servo tuo quoniam tribulor cito exaudi me</span></p>
<p id="psalms-68-19"><span class="verse-num">68:19</span> <span class="verse-body">accede ad animam meam redime eam propter inimicos meos libera me</span></p>
<p id="psalms-68-20"><span class="verse-num">68:20</span> <span class="verse-body">tu scis obprobrium meum et confusionem meam et ignominiam meam</span></p>
<p id="psalms-68-21"><span class="verse-num">68:21</span> <span class="verse-body">coram te sunt omnes hostes mei obprobrio contritum est cor meum et desperatus sum et expectavi qui contristaretur et non fuit et qui consolaretur et non inveni</span></p>
<p id="psalms-68-22"><span class="verse-num">68:22</span> <span class="verse-body">et dederunt in esca mea fel et in siti mea potaverunt me aceto</span></p>
<p id="psalms-68-23"><span class="verse-num">68:23</span> <span class="verse-body">sit mensa eorum coram eis in laqueum et in retributiones ad corruendum</span></p>
<p id="psalms-68-24"><span class="verse-num">68:24</span> <span class="verse-body">contenebrentur oculi eorum ne videant et dorsum eorum semper incurva</span></p>
<p id="psalms-68-25"><span class="verse-num">68:25</span> <span class="verse-body">effunde super eos indignationem tuam et ira furoris tui conprehendat eos</span></p>
<p id="psalms-68-26"><span class="verse-num">68:26</span> <span class="verse-body">fiat commoratio eorum deserta in tabernaculis eorum non sit qui habitet</span></p>
<p id="psalms-68-27"><span class="verse-num">68:27</span> <span class="verse-body">quoniam quem tu percussisti persecuti sunt et ut adfligerent vulneratos tuos narrabant</span></p>
<p id="psalms-68-28"><span class="verse-num">68:28</span> <span class="verse-body">da iniquitatem super iniquitatem eorum et non veniant in iustitia tua</span></p>
<p id="psalms-68-29"><span class="verse-num">68:29</span> <span class="verse-body">deleantur de libro viventium et cum iustis non scribantur</span></p>
<p id="psalms-68-30"><span class="verse-num">68:30</span> <span class="verse-body">ego autem pauper et dolens salus tua Deus suscipiet me</span></p>
<p id="psalms-68-31"><span class="verse-num">68:31</span> <span class="verse-body">laudabo nomen Dei in cantico et magnificabo eum in confessione</span></p>
<p id="psalms-68-32"><span class="verse-num">68:32</span> <span class="verse-body">et placebit Domino super vitulum novellum cornua efferentem et ungulas</span></p>
<p id="psalms-68-33"><span class="verse-num">68:33</span> <span class="verse-body">videntes mansueti laetabuntur qui quaeritis Deum vivet anima vestra</span></p>
<p id="psalms-68-34"><span class="verse-num">68:34</span> <span class="verse-body">quoniam exaudivit pauperes Dominus et vinctos suos non dispexit</span></p>
<p id="psalms-68-35"><span class="verse-num">68:35</span> <span class="verse-body">laudent eum caeli et terra maria et omne quod movetur in eis</span></p>
<p id="psalms-68-36"><span class="verse-num">68:36</span> <span class="verse-body">quia Deus salvabit Sion et aedificabit civitates Iuda et habitabunt ibi et possidebunt eam</span></p>
<p id="psalms-68-37"><span class="verse-num">68:37</span> <span class="verse-body">et semen servorum eius possidebit eam et qui diligunt nomen eius habitabunt in ea __________________________________________________________________</span></p>
<h2 id="psalms-ch-69">Chapter 69</h2>
<p class="verses"><a href="#psalms-69-1">1</a> <a href="#psalms-69-2">2</a> <a href="#psalms-69-3">3</a> <a href="#psalms-69-4">4</a> <a href="#psalms-69-5">5</a> <a href="#psalms-69-6">6</a></p>
<p id="psalms-69-1"><span class="verse-num">69:1</span> <span class="verse-body">victori David ad recordandum</span></p>
<p id="psalms-69-2"><span class="verse-num">69:2</span> <span class="verse-body">Deus ut liberes me Domine ut auxilieris mihi festina</span></p>
<p id="psalms-69-3"><span class="verse-num">69:3</span> <span class="verse-body">confundantur et erubescant qui quaerunt animam meam</span></p>
<p id="psalms-69-4"><span class="verse-num">69:4</span> <span class="verse-body">convertantur retrorsum et erubescant qui volunt malum mihi revertantur ad vestigium confusionis suae qui dicunt va va</span></p>
<p id="psalms-69-5"><span class="verse-num">69:5</span> <span class="verse-body">gaudeant et laetentur in te omnes qui quaerunt te et dicant semper magnificetur Deus qui diligunt salutare tuum</span></p>
<p id="psalms-69-6"><span class="verse-num">69:6</span> <span class="verse-body">ego autem egenus et pauper Deus festina pro me auxilium meum et salvator meus tu Domine ne moreris __________________________________________________________________</span></p>
<h2 id="psalms-ch-70">Chapter 70</h2>
<p class="verses"><a href="#psalms-70-1">1</a> <a href="#psalms-70-2">2</a> <a href="#psalms-70-3">3</a> <a href="#psalms-70-4">4</a> <a href="#psalms-70-5">5</a> <a href="#psalms-70-6">6</a> <a href="#psalms-70-7">7</a> <a href="#psalms-70-8">8</a> <a href="#psalms-70-9">9</a> <a href="#psalms-70-10">10</a> <a href="#psalms-70-11">11</a> <a href="#psalms-70-12">12</a> <a href="#psalms-70-13">13</a> <a href="#psalms-70-14">14</a> <a href="#psalms-70-15">15</a> <a href="#psalms-70-16">16</a> <a href="#psalms-70-17">17</a> <a href="#psalms-70-18">18</a> <a href="#psalms-70-19">19</a> <a href="#psalms-70-20">20</a> <a href="#psalms-70-21">21</a> <a href="#psalms-70-22">22</a> <a href="#psalms-70-23">23</a> <a href="#psalms-70-24">24</a></p>
<p id="psalms-70-1"><span class="verse-num">70:1</span> <span class="verse-body">in te Domine speravi ne confundar in aeternum</span></p>
<p id="psalms-70-2"><span class="verse-num">70:2</span> <span class="verse-body">iustitia tua erue me et libera inclina ad me aurem tuam et salva me</span></p>
<p id="psalms-70-3"><span class="verse-num">70:3</span> <span class="verse-body">esto mihi robustum habitaculum ut ingrediar iugiter praecepisti ut salvares me quia petra mea et fortitudo mea es tu</span></p>
<p id="psalms-70-4"><span class="verse-num">70:4</span> <span class="verse-body">Deus meus salva me de manu impii de manu iniqui et nocentis</span></p>
<p id="psalms-70-5"><span class="verse-num">70:5</span> <span class="verse-body">quia tu es expectatio mea Deus Domine fiducia mea ab adulescentia mea</span></p>
<p id="psalms-70-6"><span class="verse-num">70:6</span> <span class="verse-body">a te sustentatus sum ex utero de ventre matris meae tu es protector meus in te laus mea semper</span></p>
<p id="psalms-70-7"><span class="verse-num">70:7</span> <span class="verse-body">quasi portentum factus sum multis et tu spes mea fortissima</span></p>
<p id="psalms-70-8"><span class="verse-num">70:8</span> <span class="verse-body">impleatur os meum laude tua tota die magnitudine tua</span></p>
<p id="psalms-70-9"><span class="verse-num">70:9</span> <span class="verse-body">ne proicias me in tempore senectutis cum defecerit fortitudo mea ne derelinquas me</span></p>
<p id="psalms-70-10"><span class="verse-num">70:10</span> <span class="verse-body">quia dixerunt inimici mei mihi et qui observabant animam meam inierunt consilium pariter</span></p>
<p id="psalms-70-11"><span class="verse-num">70:11</span> <span class="verse-body">dicentes Deus dereliquit eum persequimini et conprehendite eum quia non est qui eruat</span></p>
<p id="psalms-70-12"><span class="verse-num">70:12</span> <span class="verse-body">Deus ne elongeris a me Deus meus ad auxiliandum mihi festina</span></p>
<p id="psalms-70-13"><span class="verse-num">70:13</span> <span class="verse-body">confundantur et consumantur adversarii animae meae operiantur obprobrio et confusione qui quaerunt malum mihi</span></p>
<p id="psalms-70-14"><span class="verse-num">70:14</span> <span class="verse-body">ego autem iugiter expectabo et adiciam super omnes laudationes tuas</span></p>
<p id="psalms-70-15"><span class="verse-num">70:15</span> <span class="verse-body">os meum narrabit iustitiam tuam tota die salutare tuum quia non cognovi litteraturas</span></p>
<p id="psalms-70-16"><span class="verse-num">70:16</span> <span class="verse-body">ingrediar in fortitudine Domini Dei recordabor iustitiae tuae solius</span></p>
<p id="psalms-70-17"><span class="verse-num">70:17</span> <span class="verse-body">Deus docuisti me ab adulescentia mea et usque nunc adnuntiabo mirabilia tua</span></p>
<p id="psalms-70-18"><span class="verse-num">70:18</span> <span class="verse-body">insuper et usque ad senectutem et canos Deus ne derelinquas me donec adnuntiem brachium tuum generationi cunctisque qui venturi sunt fortitudines tuas</span></p>
<p id="psalms-70-19"><span class="verse-num">70:19</span> <span class="verse-body">et iustitiam tuam Deus usque in excelsum quanta fecisti magnalia Deus quis similis tibi</span></p>
<p id="psalms-70-20"><span class="verse-num">70:20</span> <span class="verse-body">qui ostendisti mihi tribulationes plurimas et adflictiones conversus vivificabis nos et de abyssis terrae rursum educes nos</span></p>
<p id="psalms-70-21"><span class="verse-num">70:21</span> <span class="verse-body">multiplicabis magnitudinem meam et conversus consolaberis me</span></p>
<p id="psalms-70-22"><span class="verse-num">70:22</span> <span class="verse-body">ego autem confitebor tibi in vasis psalterii veritatem tuam Deus meus cantabo tibi in cithara Sancte Israhel</span></p>
<p id="psalms-70-23"><span class="verse-num">70:23</span> <span class="verse-body">laudabunt labia mea cum cantavero tibi et anima mea quam redemisti</span></p>
<p id="psalms-70-24"><span class="verse-num">70:24</span> <span class="verse-body">insuper et lingua mea tota die meditabitur iustitiam tuam quia confusi sunt et dehonestati quaerentes malum mihi __________________________________________________________________</span></p>
<h2 id="psalms-ch-71">Chapter 71</h2>
<p class="verses"><a href="#psalms-71-1">1</a> <a href="#psalms-71-2">2</a> <a href="#psalms-71-3">3</a> <a href="#psalms-71-4">4</a> <a href="#psalms-71-5">5</a> <a href="#psalms-71-6">6</a> <a href="#psalms-71-7">7</a> <a href="#psalms-71-8">8</a> <a href="#psalms-71-9">9</a> <a href="#psalms-71-10">10</a> <a href="#psalms-71-11">11</a> <a href="#psalms-71-12">12</a> <a href="#psalms-71-13">13</a> <a href="#psalms-71-14">14</a> <a href="#psalms-71-15">15</a> <a href="#psalms-71-16">16</a> <a href="#psalms-71-17">17</a> <a href="#psalms-71-18">18</a> <a href="#psalms-71-19">19</a> <a href="#psalms-71-20">20</a></p>
<p id="psalms-71-1"><span class="verse-num">71:1</span> <span class="verse-body">Salomonis</span></p>
<p id="psalms-71-2"><span class="verse-num">71:2</span> <span class="verse-body">Deus iudicium regi da et iustitiam tuam filio regis iudicabit populum tuum in iustitia et pauperes tuos in iudicio</span></p>
<p id="psalms-71-3"><span class="verse-num">71:3</span> <span class="verse-body">adsument montes pacem populo et colles iustitiam</span></p>
<p id="psalms-71-4"><span class="verse-num">71:4</span> <span class="verse-body">iudicabit pauperes populi salvabit filios pauperis et confringet calumniatorem</span></p>
<p id="psalms-71-5"><span class="verse-num">71:5</span> <span class="verse-body">et timebunt te quamdiu erit sol et ultra lunam in generatione generationum</span></p>
<p id="psalms-71-6"><span class="verse-num">71:6</span> <span class="verse-body">descendet ut pluvia super vellus ut stillae inrorantes terram</span></p>
<p id="psalms-71-7"><span class="verse-num">71:7</span> <span class="verse-body">germinabit in diebus eius iustitia et multitudo pacis donec non sit luna</span></p>
<p id="psalms-71-8"><span class="verse-num">71:8</span> <span class="verse-body">et dominabitur a mari usque ad mare et a flumine usque ad terminos terrae</span></p>
<p id="psalms-71-9"><span class="verse-num">71:9</span> <span class="verse-body">ante eum procident Aethiopes et inimici eius pulverem lingent</span></p>
<p id="psalms-71-10"><span class="verse-num">71:10</span> <span class="verse-body">reges Tharsis et insulae munera offerent reges Arabiae et Saba tributum conferent</span></p>
<p id="psalms-71-11"><span class="verse-num">71:11</span> <span class="verse-body">et adorabunt eum omnes reges universae nationes servient ei</span></p>
<p id="psalms-71-12"><span class="verse-num">71:12</span> <span class="verse-body">quia eruet pauperem a potente et inopem cui non est adiutor</span></p>
<p id="psalms-71-13"><span class="verse-num">71:13</span> <span class="verse-body">parcet inopi et pauperi et animas pauperum salvabit</span></p>
<p id="psalms-71-14"><span class="verse-num">71:14</span> <span class="verse-body">ab usura et iniquitate redimet animam eorum et pretiosus erit sanguis eorum coram oculis eius</span></p>
<p id="psalms-71-15"><span class="verse-num">71:15</span> <span class="verse-body">et vivet et dabitur ei de auro Saba et orabunt de eo iugiter tota die benedicent ei</span></p>
<p id="psalms-71-16"><span class="verse-num">71:16</span> <span class="verse-body">erit memorabile triticum in terra in capite montium elevabitur sicut Libani fructus eius et florebunt de civitate sicut faenum terrae</span></p>
<p id="psalms-71-17"><span class="verse-num">71:17</span> <span class="verse-body">erit nomen eius in aeternum ultra solem perseverabit nomen eius et benedicentur in eo omnes gentes et beatificabunt eum</span></p>
<p id="psalms-71-18"><span class="verse-num">71:18</span> <span class="verse-body">benedictus Dominus Deus Deus Israhel qui facit mirabilia solus</span></p>
<p id="psalms-71-19"><span class="verse-num">71:19</span> <span class="verse-body">et benedictum nomen gloriae eius in sempiternum et implebitur gloria eius universa terra amen amen</span></p>
<p id="psalms-71-20"><span class="verse-num">71:20</span> <span class="verse-body">conpletae sunt orationes David filii Iesse __________________________________________________________________</span></p>
<h2 id="psalms-ch-72">Chapter 72</h2>
<p class="verses"><a href="#psalms-72-1">1</a> <a href="#psalms-72-2">2</a> <a href="#psalms-72-3">3</a> <a href="#psalms-72-4">4</a> <a href="#psalms-72-5">5</a> <a href="#psalms-72-6">6</a> <a href="#psalms-72-7">7</a> <a href="#psalms-72-8">8</a> <a href="#psalms-72-9">9</a> <a href="#psalms-72-10">10</a> <a href="#psalms-72-11">11</a> <a href="#psalms-72-12">12</a> <a href="#psalms-72-13">13</a> <a href="#psalms-72-14">14</a> <a href="#psalms-72-15">15</a> <a href="#psalms-72-16">16</a> <a href="#psalms-72-17">17</a> <a href="#psalms-72-18">18</a> <a href="#psalms-72-19">19</a> <a href="#psalms-72-20">20</a> <a href="#psalms-72-21">21</a> <a href="#psalms-72-22">22</a> <a href="#psalms-72-23">23</a> <a href="#psalms-72-24">24</a> <a href="#psalms-72-25">25</a> <a href="#psalms-72-26">26</a> <a href="#psalms-72-27">27</a> <a href="#psalms-72-28">28</a></p>
<p id="psalms-72-1"><span class="verse-num">72:1</span> <span class="verse-body">canticum Asaph attamen bonus est Israhel Deus his qui mundo sunt corde</span></p>
<p id="psalms-72-2"><span class="verse-num">72:2</span> <span class="verse-body">mei autem paene vacillaverunt pedes paene effusi sunt gressus mei</span></p>
<p id="psalms-72-3"><span class="verse-num">72:3</span> <span class="verse-body">quia aemulatus sum contra iniquos pacem impiorum videns</span></p>
<p id="psalms-72-4"><span class="verse-num">72:4</span> <span class="verse-body">quod non recogitaverint de morte sua et firma sint vestibula eorum</span></p>
<p id="psalms-72-5"><span class="verse-num">72:5</span> <span class="verse-body">in labore hominum non sunt et cum hominibus non flagellabuntur</span></p>
<p id="psalms-72-6"><span class="verse-num">72:6</span> <span class="verse-body">ideo nutriti sunt ad superbiam circumdederunt iniquitatem sibi</span></p>
<p id="psalms-72-7"><span class="verse-num">72:7</span> <span class="verse-body">processerunt a pinguidine oculi eorum transierunt cogitationes cordis</span></p>
<p id="psalms-72-8"><span class="verse-num">72:8</span> <span class="verse-body">inriserunt et locuti sunt in malitia calumniam de excelso loquentes</span></p>
<p id="psalms-72-9"><span class="verse-num">72:9</span> <span class="verse-body">posuerunt in caelo os suum et lingua eorum deambulavit in terra</span></p>
<p id="psalms-72-10"><span class="verse-num">72:10</span> <span class="verse-body">propterea convertetur populus eius hic et quis plenus invenietur in eis</span></p>
<p id="psalms-72-11"><span class="verse-num">72:11</span> <span class="verse-body">et dixerunt quomodo novit Deus et si est scientia in Excelso</span></p>
<p id="psalms-72-12"><span class="verse-num">72:12</span> <span class="verse-body">ecce isti impii et abundantes in saeculo multiplicaverunt divitias</span></p>
<p id="psalms-72-13"><span class="verse-num">72:13</span> <span class="verse-body">ergone frustra mundavi cor meum et lavi in innocentia manus meas</span></p>
<p id="psalms-72-14"><span class="verse-num">72:14</span> <span class="verse-body">et fui flagellatus tota die et increpatio mea in matutinis</span></p>
<p id="psalms-72-15"><span class="verse-num">72:15</span> <span class="verse-body">dixi si narravero sic ecce generationem filiorum tuorum reliqui</span></p>
<p id="psalms-72-16"><span class="verse-num">72:16</span> <span class="verse-body">et cogitavi ut intellegerem istud labor est in oculis meis</span></p>
<p id="psalms-72-17"><span class="verse-num">72:17</span> <span class="verse-body">donec veniam ad sanctuaria Dei intellegam in novissimo eorum</span></p>
<p id="psalms-72-18"><span class="verse-num">72:18</span> <span class="verse-body">verumtamen in lubrico posuisti eos deiecisti eos ad interitum</span></p>
<p id="psalms-72-19"><span class="verse-num">72:19</span> <span class="verse-body">quomodo vastati sunt subito defecerunt consumpti sunt quasi non sint</span></p>
<p id="psalms-72-20"><span class="verse-num">72:20</span> <span class="verse-body">quasi somnium evigilantis Domine in civitate tua imaginem eorum ad nihilum rediges</span></p>
<p id="psalms-72-21"><span class="verse-num">72:21</span> <span class="verse-body">quia contractum est cor meum et lumbi mei velut ignis fumigans</span></p>
<p id="psalms-72-22"><span class="verse-num">72:22</span> <span class="verse-body">et ego insipiens et nescius</span></p>
<p id="psalms-72-23"><span class="verse-num">72:23</span> <span class="verse-body">quasi iumentum factus sum apud te et eram semper tecum</span></p>
<p id="psalms-72-24"><span class="verse-num">72:24</span> <span class="verse-body">et tenebas manum dexteram meam in consilium tuum deduces me et postea in gloria suscipies me</span></p>
<p id="psalms-72-25"><span class="verse-num">72:25</span> <span class="verse-body">quid mihi est in caelo et tecum nolui in terra</span></p>
<p id="psalms-72-26"><span class="verse-num">72:26</span> <span class="verse-body">consumpta est caro mea et cor meum robur cordis mei et pars mea Deus in aeternum</span></p>
<p id="psalms-72-27"><span class="verse-num">72:27</span> <span class="verse-body">quia ecce qui elongant se a te peribunt perdidisti omnem fornicantem a te</span></p>
<p id="psalms-72-28"><span class="verse-num">72:28</span> <span class="verse-body">mihi autem adpropinquare Deo bonum est posui in Domino Deo spem meam ut narrem omnes adnuntiationes tuas __________________________________________________________________</span></p>
<h2 id="psalms-ch-73">Chapter 73</h2>
<p class="verses"><a href="#psalms-73-1">1</a> <a href="#psalms-73-2">2</a> <a href="#psalms-73-3">3</a> <a href="#psalms-73-4">4</a> <a href="#psalms-73-5">5</a> <a href="#psalms-73-6">6</a> <a href="#psalms-73-7">7</a> <a href="#psalms-73-8">8</a> <a href="#psalms-73-9">9</a> <a href="#psalms-73-10">10</a> <a href="#psalms-73-11">11</a> <a href="#psalms-73-12">12</a> <a href="#psalms-73-13">13</a> <a href="#psalms-73-14">14</a> <a href="#psalms-73-15">15</a> <a href="#psalms-73-16">16</a> <a href="#psalms-73-17">17</a> <a href="#psalms-73-18">18</a> <a href="#psalms-73-19">19</a> <a href="#psalms-73-20">20</a> <a href="#psalms-73-21">21</a> <a href="#psalms-73-22">22</a> <a href="#psalms-73-23">23</a></p>
<p id="psalms-73-1"><span class="verse-num">73:1</span> <span class="verse-body">eruditionis Asaph ut quid Deus reppulisti in finem fumavit furor tuus in gregem pascuae tuae</span></p>
<p id="psalms-73-2"><span class="verse-num">73:2</span> <span class="verse-body">recordare congregationis tuae quam possedisti ab initio et redemisti virgam hereditatis tuae montis Sion in quo habitasti</span></p>
<p id="psalms-73-3"><span class="verse-num">73:3</span> <span class="verse-body">sublimitas pedum tuorum dissipata est usque ad finem omnia mala egit inimicus in sanctuario</span></p>
<p id="psalms-73-4"><span class="verse-num">73:4</span> <span class="verse-body">fremuerunt hostes tui in medio pacti tui posuerunt signa sua in tropeum</span></p>
<p id="psalms-73-5"><span class="verse-num">73:5</span> <span class="verse-body">manifesta in introitu desuper in saltu lignorum secures</span></p>
<p id="psalms-73-6"><span class="verse-num">73:6</span> <span class="verse-body">et nunc scalpturas eius pariter bipinne et dolatoriis deraserunt</span></p>
<p id="psalms-73-7"><span class="verse-num">73:7</span> <span class="verse-body">miserunt ignem in sanctuarium tuum in terram contaminaverunt habitaculum nominis tui</span></p>
<p id="psalms-73-8"><span class="verse-num">73:8</span> <span class="verse-body">dixerunt in cordibus suis posteri eorum simul incenderunt omnes sollemnitates Dei in terra</span></p>
<p id="psalms-73-9"><span class="verse-num">73:9</span> <span class="verse-body">signa nostra non vidimus non est ultra propheta et non est nobiscum qui sciat usquequo</span></p>
<p id="psalms-73-10"><span class="verse-num">73:10</span> <span class="verse-body">usquequo Deus exprobrabit adversarius blasphemabit inimicus nomen tuum in finem</span></p>
<p id="psalms-73-11"><span class="verse-num">73:11</span> <span class="verse-body">quare convertis manum tuam et dexteram tuam ad medium sinum tuum consume</span></p>
<p id="psalms-73-12"><span class="verse-num">73:12</span> <span class="verse-body">Deus autem rex meus ab initio operatur salutes in medio terrae</span></p>
<p id="psalms-73-13"><span class="verse-num">73:13</span> <span class="verse-body">tu dissipasti in fortitudine tua mare contrivisti capita draconum in aquis</span></p>
<p id="psalms-73-14"><span class="verse-num">73:14</span> <span class="verse-body">tu confregisti capita Leviathan dedisti eum in escam populo Aethiopum</span></p>
<p id="psalms-73-15"><span class="verse-num">73:15</span> <span class="verse-body">tu disrupisti fontem et torrentem tu exsiccasti flumina fortia</span></p>
<p id="psalms-73-16"><span class="verse-num">73:16</span> <span class="verse-body">tua est dies et tua est nox tu ordinasti luminaria et solem</span></p>
<p id="psalms-73-17"><span class="verse-num">73:17</span> <span class="verse-body">tu statuisti omnes terminos terrae aestatem et hiemem tu plasmasti</span></p>
<p id="psalms-73-18"><span class="verse-num">73:18</span> <span class="verse-body">memento huius inimicus exprobravit Domino et populus insipiens blasphemavit nomen tuum</span></p>
<p id="psalms-73-19"><span class="verse-num">73:19</span> <span class="verse-body">ne tradas bestiis animam eruditam lege tua vitae pauperum tuorum ne obliviscaris in perpetuum</span></p>
<p id="psalms-73-20"><span class="verse-num">73:20</span> <span class="verse-body">respice ad pactum quia repletae sunt tenebris terrae habitationes iniquae subrutae</span></p>
<p id="psalms-73-21"><span class="verse-num">73:21</span> <span class="verse-body">ne revertatur confractus et confusus egenus et pauper laudabunt nomen tuum</span></p>
<p id="psalms-73-22"><span class="verse-num">73:22</span> <span class="verse-body">surge Deus iudica causam tuam memento obprobrii tui ab insipiente tota die</span></p>
<p id="psalms-73-23"><span class="verse-num">73:23</span> <span class="verse-body">ne obliviscaris vocis hostium tuorum sonitus adversariorum tuorum ascendit iugiter __________________________________________________________________</span></p>
<h2 id="psalms-ch-74">Chapter 74</h2>
<p class="verses"><a href="#psalms-74-1">1</a> <a href="#psalms-74-2">2</a> <a href="#psalms-74-3">3</a> <a href="#psalms-74-4">4</a> <a href="#psalms-74-5">5</a> <a href="#psalms-74-6">6</a> <a href="#psalms-74-7">7</a> <a href="#psalms-74-8">8</a> <a href="#psalms-74-9">9</a> <a href="#psalms-74-10">10</a> <a href="#psalms-74-11">11</a></p>
<p id="psalms-74-1"><span class="verse-num">74:1</span> <span class="verse-body">victori ut non disperdas psalmus Asaph cantici</span></p>
<p id="psalms-74-2"><span class="verse-num">74:2</span> <span class="verse-body">confitebimur tibi Deus confitebimur et iuxta nomen tuum narrabunt mirabilia tua</span></p>
<p id="psalms-74-3"><span class="verse-num">74:3</span> <span class="verse-body">cum accepero tempus ego iustitias iudicabo</span></p>
<p id="psalms-74-4"><span class="verse-num">74:4</span> <span class="verse-body">dissolvetur terra cum omnibus habitatoribus suis ego adpendi columnas eius semper</span></p>
<p id="psalms-74-5"><span class="verse-num">74:5</span> <span class="verse-body">dixi inique agentibus nolite inique agere et impiis nolite exaltare cornu</span></p>
<p id="psalms-74-6"><span class="verse-num">74:6</span> <span class="verse-body">nolite exaltare in excelsum cornu vestrum loquentes in cervice veteri</span></p>
<p id="psalms-74-7"><span class="verse-num">74:7</span> <span class="verse-body">quia nec ab oriente neque ab occidente neque a solitudine montium</span></p>
<p id="psalms-74-8"><span class="verse-num">74:8</span> <span class="verse-body">sed Deus iudex hunc humiliabit et hunc exaltabit</span></p>
<p id="psalms-74-9"><span class="verse-num">74:9</span> <span class="verse-body">quia calix in manu Domini est et vino meraco usque ad plenum mixtus et propinabit ex eo verumtamen feces eius epotabunt bibentes omnes impii terrae</span></p>
<p id="psalms-74-10"><span class="verse-num">74:10</span> <span class="verse-body">ego autem adnuntiabo in sempiternum cantabo Deo Iacob</span></p>
<p id="psalms-74-11"><span class="verse-num">74:11</span> <span class="verse-body">et omnia cornua impiorum confringam exaltabuntur cornua iusti __________________________________________________________________</span></p>
<h2 id="psalms-ch-75">Chapter 75</h2>
<p class="verses"><a href="#psalms-75-1">1</a> <a href="#psalms-75-2">2</a> <a href="#psalms-75-3">3</a> <a href="#psalms-75-4">4</a> <a href="#psalms-75-5">5</a> <a href="#psalms-75-6">6</a> <a href="#psalms-75-7">7</a> <a href="#psalms-75-8">8</a> <a href="#psalms-75-9">9</a> <a href="#psalms-75-10">10</a> <a href="#psalms-75-11">11</a> <a href="#psalms-75-12">12</a> <a href="#psalms-75-13">13</a></p>
<p id="psalms-75-1"><span class="verse-num">75:1</span> <span class="verse-body">victori in psalmis canticum Asaph carminis</span></p>
<p id="psalms-75-2"><span class="verse-num">75:2</span> <span class="verse-body">cognoscetur in Iudaea Deus in Israhel magnum nomen eius</span></p>
<p id="psalms-75-3"><span class="verse-num">75:3</span> <span class="verse-body">et erit in Salem tabernaculum eius et habitatio eius in Sion</span></p>
<p id="psalms-75-4"><span class="verse-num">75:4</span> <span class="verse-body">ibi confringet volatilia arcus scutum et gladium et bellum semper</span></p>
<p id="psalms-75-5"><span class="verse-num">75:5</span> <span class="verse-body">lumen tu es Magnifice a montibus captivitatis</span></p>
<p id="psalms-75-6"><span class="verse-num">75:6</span> <span class="verse-body">spoliati sunt superbi corde dormitaverunt somnum suum et non invenerunt omnes viri exercitus manus suas</span></p>
<p id="psalms-75-7"><span class="verse-num">75:7</span> <span class="verse-body">ab increpatione tua Deus Iacob consopitus est et currus et equus</span></p>
<p id="psalms-75-8"><span class="verse-num">75:8</span> <span class="verse-body">tu terribilis es et quis stabit adversum te ex tunc ira tua</span></p>
<p id="psalms-75-9"><span class="verse-num">75:9</span> <span class="verse-body">de caelo adnuntiabis iudicium terra timens tacebit</span></p>
<p id="psalms-75-10"><span class="verse-num">75:10</span> <span class="verse-body">cum surrexerit ad iudicandum Deus ut salvos faciat omnes mites terrae semper</span></p>
<p id="psalms-75-11"><span class="verse-num">75:11</span> <span class="verse-body">quia ira hominis confitebitur tibi reliquiis irae accingeris</span></p>
<p id="psalms-75-12"><span class="verse-num">75:12</span> <span class="verse-body">vovete et reddite Domino Deo vestro omnes qui in circuitu eius sunt offerent dona terribili</span></p>
<p id="psalms-75-13"><span class="verse-num">75:13</span> <span class="verse-body">auferenti spiritum ducum terribili regibus terrae __________________________________________________________________</span></p>
<h2 id="psalms-ch-76">Chapter 76</h2>
<p class="verses"><a href="#psalms-76-1">1</a> <a href="#psalms-76-2">2</a> <a href="#psalms-76-3">3</a> <a href="#psalms-76-4">4</a> <a href="#psalms-76-5">5</a> <a href="#psalms-76-6">6</a> <a href="#psalms-76-7">7</a> <a href="#psalms-76-8">8</a> <a href="#psalms-76-9">9</a> <a href="#psalms-76-10">10</a> <a href="#psalms-76-11">11</a> <a href="#psalms-76-12">12</a> <a href="#psalms-76-13">13</a> <a href="#psalms-76-14">14</a> <a href="#psalms-76-15">15</a> <a href="#psalms-76-16">16</a> <a href="#psalms-76-17">17</a> <a href="#psalms-76-18">18</a> <a href="#psalms-76-19">19</a> <a href="#psalms-76-20">20</a> <a href="#psalms-76-21">21</a></p>
<p id="psalms-76-1"><span class="verse-num">76:1</span> <span class="verse-body">victori per Idithun psalmus Asaph</span></p>
<p id="psalms-76-2"><span class="verse-num">76:2</span> <span class="verse-body">voce mea ad Dominum clamavi voce mea ad Dominum et exaudivit me</span></p>
<p id="psalms-76-3"><span class="verse-num">76:3</span> <span class="verse-body">in die tribulationis meae Dominum requisivi manus mea nocte extenditur et non quiescit noluit consolari anima mea</span></p>
<p id="psalms-76-4"><span class="verse-num">76:4</span> <span class="verse-body">recordans Dei conturbabar loquebar in memet ipso et deficiebat spiritus meus semper</span></p>
<p id="psalms-76-5"><span class="verse-num">76:5</span> <span class="verse-body">prohibebam suspectum oculorum meorum stupebam et non loquebar</span></p>
<p id="psalms-76-6"><span class="verse-num">76:6</span> <span class="verse-body">recogitabam dies antiquos annos pristinos</span></p>
<p id="psalms-76-7"><span class="verse-num">76:7</span> <span class="verse-body">recordabar psalmorum meorum in nocte cum corde meo loquebar et scobebam spiritum meum</span></p>
<p id="psalms-76-8"><span class="verse-num">76:8</span> <span class="verse-body">ergone in aeternum proiciet Dominus et non repropitiabitur ultra</span></p>
<p id="psalms-76-9"><span class="verse-num">76:9</span> <span class="verse-body">ergone conplebit usque in finem misericordiam suam consummabit verbum de generatione et generatione</span></p>
<p id="psalms-76-10"><span class="verse-num">76:10</span> <span class="verse-body">numquid oblitus est misereri Deus aut conplebit in furore misericordias suas semper</span></p>
<p id="psalms-76-11"><span class="verse-num">76:11</span> <span class="verse-body">et dixi inbecillitas mea est haec commutatio dexterae Excelsi</span></p>
<p id="psalms-76-12"><span class="verse-num">76:12</span> <span class="verse-body">recordabor cogitationum Domini reminiscens antiqua mirabilia tua</span></p>
<p id="psalms-76-13"><span class="verse-num">76:13</span> <span class="verse-body">et meditabor in omni opere tuo et adinventiones tuas loquar</span></p>
<p id="psalms-76-14"><span class="verse-num">76:14</span> <span class="verse-body">Deus in sanctuario via tua quis deus magnus ut Deus</span></p>
<p id="psalms-76-15"><span class="verse-num">76:15</span> <span class="verse-body">tu es Deus faciens mirabilia ostendens in populis potentiam tuam</span></p>
<p id="psalms-76-16"><span class="verse-num">76:16</span> <span class="verse-body">redemisti in brachio populum tuum filios Iacob et Ioseph semper</span></p>
<p id="psalms-76-17"><span class="verse-num">76:17</span> <span class="verse-body">videntes te aquae Deus videntes te aquae parturierunt et commotae sunt abyssi</span></p>
<p id="psalms-76-18"><span class="verse-num">76:18</span> <span class="verse-body">excusserunt aquas nubila vocem dederunt nubes et sagittae tuae discurrebant</span></p>
<p id="psalms-76-19"><span class="verse-num">76:19</span> <span class="verse-body">vox tonitrui tui in rota apparuerunt fulgora tua orbi concussa est et commota est terra</span></p>
<p id="psalms-76-20"><span class="verse-num">76:20</span> <span class="verse-body">in mari via tua et semitae tuae in aquis multis et vestigia tua non sunt agnita</span></p>
<p id="psalms-76-21"><span class="verse-num">76:21</span> <span class="verse-body">deduxisti quasi gregem populum tuum in manu Mosi et Aaron __________________________________________________________________</span></p>
<h2 id="psalms-ch-77">Chapter 77</h2>
<p class="verses"><a href="#psalms-77-1">1</a> <a href="#psalms-77-2">2</a> <a href="#psalms-77-3">3</a> <a href="#psalms-77-4">4</a> <a href="#psalms-77-5">5</a> <a href="#psalms-77-6">6</a> <a href="#psalms-77-7">7</a> <a href="#psalms-77-8">8</a> <a href="#psalms-77-9">9</a> <a href="#psalms-77-10">10</a> <a href="#psalms-77-11">11</a> <a href="#psalms-77-12">12</a> <a href="#psalms-77-13">13</a> <a href="#psalms-77-14">14</a> <a href="#psalms-77-15">15</a> <a href="#psalms-77-16">16</a> <a href="#psalms-77-17">17</a> <a href="#psalms-77-18">18</a> <a href="#psalms-77-19">19</a> <a href="#psalms-77-20">20</a> <a href="#psalms-77-21">21</a> <a href="#psalms-77-22">22</a> <a href="#psalms-77-23">23</a> <a href="#psalms-77-24">24</a> <a href="#psalms-77-25">25</a> <a href="#psalms-77-26">26</a> <a href="#psalms-77-27">27</a> <a href="#psalms-77-28">28</a> <a href="#psalms-77-29">29</a> <a href="#psalms-77-30">30</a> <a href="#psalms-77-31">31</a> <a href="#psalms-77-32">32</a> <a href="#psalms-77-33">33</a> <a href="#psalms-77-34">34</a> <a href="#psalms-77-35">35</a> <a href="#psalms-77-36">36</a> <a href="#psalms-77-37">37</a> <a href="#psalms-77-38">38</a> <a href="#psalms-77-39">39</a> <a href="#psalms-77-40">40</a> <a href="#psalms-77-41">41</a> <a href="#psalms-77-42">42</a> <a href="#psalms-77-43">43</a> <a href="#psalms-77-44">44</a> <a href="#psalms-77-45">45</a> <a href="#psalms-77-46">46</a> <a href="#psalms-77-47">47</a> <a href="#psalms-77-48">48</a> <a href="#psalms-77-49">49</a> <a href="#psalms-77-50">50</a> <a href="#psalms-77-51">51</a> <a href="#psalms-77-52">52</a> <a href="#psalms-77-53">53</a> <a href="#psalms-77-54">54</a> <a href="#psalms-77-55">55</a> <a href="#psalms-77-56">56</a> <a href="#psalms-77-57">57</a> <a href="#psalms-77-58">58</a> <a href="#psalms-77-59">59</a> <a href="#psalms-77-60">60</a> <a href="#psalms-77-61">61</a> <a href="#psalms-77-62">62</a> <a href="#psalms-77-63">63</a> <a href="#psalms-77-64">64</a> <a href="#psalms-77-65">65</a> <a href="#psalms-77-66">66</a> <a href="#psalms-77-67">67</a> <a href="#psalms-77-68">68</a> <a href="#psalms-77-69">69</a> <a href="#psalms-77-70">70</a> <a href="#psalms-77-71">71</a> <a href="#psalms-77-72">72</a></p>
<p id="psalms-77-1"><span class="verse-num">77:1</span> <span class="verse-body">eruditionis Asaph ausculta populus meus legem meam inclinate aurem vestram ad verba oris mei</span></p>
<p id="psalms-77-2"><span class="verse-num">77:2</span> <span class="verse-body">aperiam in parabula os meum loquar enigmata antiqua</span></p>
<p id="psalms-77-3"><span class="verse-num">77:3</span> <span class="verse-body">quae audivimus et cognovimus et patres nostri narraverunt nobis</span></p>
<p id="psalms-77-4"><span class="verse-num">77:4</span> <span class="verse-body">non sunt abscondita a filiis eorum a generatione sequenti narrante laudes Domini et potentiam eius et mirabilia eius quae fecit</span></p>
<p id="psalms-77-5"><span class="verse-num">77:5</span> <span class="verse-body">statuit contestationem Iacob et legem posuit in Israhel quae mandavit patribus nostris ut docerent filios suos</span></p>
<p id="psalms-77-6"><span class="verse-num">77:6</span> <span class="verse-body">ut cognosceret generatio subsequens filii nascituri surgent et narrabunt filiis suis</span></p>
<p id="psalms-77-7"><span class="verse-num">77:7</span> <span class="verse-body">ut ponant in Deo spem suam et non obliviscantur cogitationum eius et mandata eius custodiant</span></p>
<p id="psalms-77-8"><span class="verse-num">77:8</span> <span class="verse-body">ut non sint sicut patres eorum generatio declinans et provocans generatio quae non praeparavit cor suum et non credidit Deo spiritus eius</span></p>
<p id="psalms-77-9"><span class="verse-num">77:9</span> <span class="verse-body">filii Efraim intendentes et mittentes arcum terga verterunt in die belli</span></p>
<p id="psalms-77-10"><span class="verse-num">77:10</span> <span class="verse-body">non custodierunt pactum Dei sui et in lege eius noluerunt ingredi</span></p>
<p id="psalms-77-11"><span class="verse-num">77:11</span> <span class="verse-body">et obliti sunt commutationum eius et mirabilium eius quae ostendit eis</span></p>
<p id="psalms-77-12"><span class="verse-num">77:12</span> <span class="verse-body">coram patribus eorum fecit mirabilia in terra Aegypto in regione Taneos</span></p>
<p id="psalms-77-13"><span class="verse-num">77:13</span> <span class="verse-body">divisit mare et transduxit eos et stare fecit aquas quasi acervum</span></p>
<p id="psalms-77-14"><span class="verse-num">77:14</span> <span class="verse-body">et duxit eos in nube per diem et tota nocte in lumine ignis</span></p>
<p id="psalms-77-15"><span class="verse-num">77:15</span> <span class="verse-body">scidit petram in deserto et potum dedit quasi de abyssis magnis</span></p>
<p id="psalms-77-16"><span class="verse-num">77:16</span> <span class="verse-body">et eduxit rivos de petra et elicuit quasi flumina aquas</span></p>
<p id="psalms-77-17"><span class="verse-num">77:17</span> <span class="verse-body">et addiderunt ultra peccare ei ut provocarent Excelsum in invio</span></p>
<p id="psalms-77-18"><span class="verse-num">77:18</span> <span class="verse-body">et temptaverunt Deum in cordibus suis petentes cibum animae suae</span></p>
<p id="psalms-77-19"><span class="verse-num">77:19</span> <span class="verse-body">et loquentes contra Deum dicebant numquid poterit Deus ponere mensam in solitudine</span></p>
<p id="psalms-77-20"><span class="verse-num">77:20</span> <span class="verse-body">ecce percussit petram et fluxerunt aquae et torrentes inundaverunt numquid et panem poterit dare aut praeparare carnem populo suo</span></p>
<p id="psalms-77-21"><span class="verse-num">77:21</span> <span class="verse-body">ideo audivit Dominus et non distulit et ignis accensus est in Iacob et furor ascendit in Israhel</span></p>
<p id="psalms-77-22"><span class="verse-num">77:22</span> <span class="verse-body">quia non crediderunt Deo nec habuerunt fiduciam in salutari eius</span></p>
<p id="psalms-77-23"><span class="verse-num">77:23</span> <span class="verse-body">et praecepit nubibus desuper et portas caeli aperuit</span></p>
<p id="psalms-77-24"><span class="verse-num">77:24</span> <span class="verse-body">et pluit super eos man ut comederent et triticum caeli dedit eis</span></p>
<p id="psalms-77-25"><span class="verse-num">77:25</span> <span class="verse-body">panem fortium comedit vir cibaria misit eis in saturitatem</span></p>
<p id="psalms-77-26"><span class="verse-num">77:26</span> <span class="verse-body">abstulit eurum de caelo et induxit in fortitudine sua africum</span></p>
<p id="psalms-77-27"><span class="verse-num">77:27</span> <span class="verse-body">et pluit super eos quasi pulverem carnes et quasi harenam maris volatilia pinnata</span></p>
<p id="psalms-77-28"><span class="verse-num">77:28</span> <span class="verse-body">et ceciderunt in medio castrorum eius in circuitu tabernaculorum eius</span></p>
<p id="psalms-77-29"><span class="verse-num">77:29</span> <span class="verse-body">et comederunt et saturati sunt nimis et desiderium eorum adtulit eis</span></p>
<p id="psalms-77-30"><span class="verse-num">77:30</span> <span class="verse-body">non indiguerunt de cupiditate sua cum adhuc cibus esset in ore eorum</span></p>
<p id="psalms-77-31"><span class="verse-num">77:31</span> <span class="verse-body">furor ergo Dei ascendit super eos et occidit pingues eorum et electos Israhel incurvavit</span></p>
<p id="psalms-77-32"><span class="verse-num">77:32</span> <span class="verse-body">in omnibus his peccaverunt ultra et non crediderunt mirabilibus eius</span></p>
<p id="psalms-77-33"><span class="verse-num">77:33</span> <span class="verse-body">et consumpsit in vanitate dies eorum et annos eorum velociter</span></p>
<p id="psalms-77-34"><span class="verse-num">77:34</span> <span class="verse-body">si occidebat eos tunc requirebant eum et convertebantur et diluculo consurgebant ad Deum</span></p>
<p id="psalms-77-35"><span class="verse-num">77:35</span> <span class="verse-body">et recordabantur quia Deus fortitudo eorum et Deus excelsus redemptor eorum</span></p>
<p id="psalms-77-36"><span class="verse-num">77:36</span> <span class="verse-body">et lactaverunt eum in ore suo et lingua sua mentiti sunt ei</span></p>
<p id="psalms-77-37"><span class="verse-num">77:37</span> <span class="verse-body">cor autem eorum non erat firmum cum eo nec permanserunt in pacto eius</span></p>
<p id="psalms-77-38"><span class="verse-num">77:38</span> <span class="verse-body">ipse vero misericors propitiabitur iniquitati et non disperdet multumque avertit iram suam et non suscitavit totum furorem suum</span></p>
<p id="psalms-77-39"><span class="verse-num">77:39</span> <span class="verse-body">sed recordatus est quia caro essent spiritus vadens et non revertens</span></p>
<p id="psalms-77-40"><span class="verse-num">77:40</span> <span class="verse-body">quotiens provocaverunt eum in deserto adflixerunt eum in solitudine</span></p>
<p id="psalms-77-41"><span class="verse-num">77:41</span> <span class="verse-body">et conversi sunt et temptaverunt Deum et Sanctum Israhel concitaverunt</span></p>
<p id="psalms-77-42"><span class="verse-num">77:42</span> <span class="verse-body">non sunt recordati manus eius diei qua redemit eos a tribulante</span></p>
<p id="psalms-77-43"><span class="verse-num">77:43</span> <span class="verse-body">qui fecit in Aegypto signa sua et ostenta sua in regione Taneos</span></p>
<p id="psalms-77-44"><span class="verse-num">77:44</span> <span class="verse-body">qui convertit in sanguine fluvios eorum et rivos eorum ut non biberent</span></p>
<p id="psalms-77-45"><span class="verse-num">77:45</span> <span class="verse-body">qui inmisit eis genus omne muscarum ut comederent eos et ranas ut disperderent eos</span></p>
<p id="psalms-77-46"><span class="verse-num">77:46</span> <span class="verse-body">qui dedit brucho germen eorum et laborem eorum lucustae</span></p>
<p id="psalms-77-47"><span class="verse-num">77:47</span> <span class="verse-body">qui occidit in grandine vineas eorum et sycomoros eorum in frigore</span></p>
<p id="psalms-77-48"><span class="verse-num">77:48</span> <span class="verse-body">qui tradidit grandini pascua eorum et iumenta eorum volucribus</span></p>
<p id="psalms-77-49"><span class="verse-num">77:49</span> <span class="verse-body">qui misit in eos iram furoris sui indignationem et comminationem et angustiam inmissionem angelorum malorum</span></p>
<p id="psalms-77-50"><span class="verse-num">77:50</span> <span class="verse-body">munivit semitam furori suo non pepercit morti animae eorum et animantia eorum pesti tradidit</span></p>
<p id="psalms-77-51"><span class="verse-num">77:51</span> <span class="verse-body">et percussit omne primogenitum in Aegypto principium partus in tabernaculis Cham</span></p>
<p id="psalms-77-52"><span class="verse-num">77:52</span> <span class="verse-body">et tulit veluti oves populum suum et minavit eos sicut gregem in deserto</span></p>
<p id="psalms-77-53"><span class="verse-num">77:53</span> <span class="verse-body">et duxit eos cum fiducia et absque timore inimicos autem eorum operuit mare</span></p>
<p id="psalms-77-54"><span class="verse-num">77:54</span> <span class="verse-body">et adduxit eos ad terminum sanctificatum suum montem istum quem possedit dextera eius et eiecit a facie eorum gentes et possidere eos fecit in funiculo hereditatem</span></p>
<p id="psalms-77-55"><span class="verse-num">77:55</span> <span class="verse-body">et conlocavit in tabernaculis eorum tribus Israhel</span></p>
<p id="psalms-77-56"><span class="verse-num">77:56</span> <span class="verse-body">et temptaverunt et provocaverunt Deum excelsum et testimonia eius non custodierunt</span></p>
<p id="psalms-77-57"><span class="verse-num">77:57</span> <span class="verse-body">et aversi sunt et praevaricati sunt ut patres eorum incurvati sunt quasi arcus inutilis</span></p>
<p id="psalms-77-58"><span class="verse-num">77:58</span> <span class="verse-body">et provocaverunt eum in excelsis suis et in sculptilibus suis ad aemulandum concitaverunt</span></p>
<p id="psalms-77-59"><span class="verse-num">77:59</span> <span class="verse-body">audivit Deus et non distulit et proiecit vehementer Israhel</span></p>
<p id="psalms-77-60"><span class="verse-num">77:60</span> <span class="verse-body">et reliquit tabernaculum Selo tentorium quod conlocavit inter homines</span></p>
<p id="psalms-77-61"><span class="verse-num">77:61</span> <span class="verse-body">tradidit in captivitatem gloriam suam et decorem suum in manu hostis</span></p>
<p id="psalms-77-62"><span class="verse-num">77:62</span> <span class="verse-body">et conclusit in gladio populum suum et in hereditate sua non distulit</span></p>
<p id="psalms-77-63"><span class="verse-num">77:63</span> <span class="verse-body">iuvenes eius devoravit ignis et virgines eius nemo luxit</span></p>
<p id="psalms-77-64"><span class="verse-num">77:64</span> <span class="verse-body">sacerdotes eius gladio ceciderunt et viduae eius non sunt fletae</span></p>
<p id="psalms-77-65"><span class="verse-num">77:65</span> <span class="verse-body">et evigilavit quasi dormiens Dominus quasi fortis post crapulam vini</span></p>
<p id="psalms-77-66"><span class="verse-num">77:66</span> <span class="verse-body">et percussit hostes suos retrorsum obprobrium sempiternum dedit eos</span></p>
<p id="psalms-77-67"><span class="verse-num">77:67</span> <span class="verse-body">et proiecit tabernaculum Ioseph et tribum Efraim non elegit</span></p>
<p id="psalms-77-68"><span class="verse-num">77:68</span> <span class="verse-body">sed elegit tribum Iuda montem Sion quem dilexit</span></p>
<p id="psalms-77-69"><span class="verse-num">77:69</span> <span class="verse-body">et aedificavit in similitudinem monoceroton sanctuarium suum quasi terram fundavit illud in saeculum</span></p>
<p id="psalms-77-70"><span class="verse-num">77:70</span> <span class="verse-body">et elegit David servum suum et tulit eum de gregibus ovium sequentem fetas adduxit eum</span></p>
<p id="psalms-77-71"><span class="verse-num">77:71</span> <span class="verse-body">ut pasceret Iacob populum eius et Israhel hereditatem eius</span></p>
<p id="psalms-77-72"><span class="verse-num">77:72</span> <span class="verse-body">qui pavit eos in simplicitate cordis sui et in prudentia manuum suarum dux eorum fuit __________________________________________________________________</span></p>
<h2 id="psalms-ch-78">Chapter 78</h2>
<p class="verses"><a href="#psalms-78-1">1</a> <a href="#psalms-78-2">2</a> <a href="#psalms-78-3">3</a> <a href="#psalms-78-4">4</a> <a href="#psalms-78-5">5</a> <a href="#psalms-78-6">6</a> <a href="#psalms-78-7">7</a> <a href="#psalms-78-8">8</a> <a href="#psalms-78-9">9</a> <a href="#psalms-78-10">10</a> <a href="#psalms-78-11">11</a> <a href="#psalms-78-12">12</a> <a href="#psalms-78-13">13</a></p>
<p id="psalms-78-1"><span class="verse-num">78:1</span> <span class="verse-body">canticum Asaph Deus venerunt gentes in hereditatem tuam polluerunt templum sanctum tuum posuerunt Hierusalem in acervis lapidum</span></p>
<p id="psalms-78-2"><span class="verse-num">78:2</span> <span class="verse-body">dederunt cadavera servorum tuorum escam volatilibus caeli carnes sanctorum tuorum bestiis terrae</span></p>
<p id="psalms-78-3"><span class="verse-num">78:3</span> <span class="verse-body">effuderunt sanguinem eorum quasi aquam in circuitu Hierusalem et non erat qui sepeliret</span></p>
<p id="psalms-78-4"><span class="verse-num">78:4</span> <span class="verse-body">facti sumus obprobrium vicinis nostris subsannatio et derisio his qui in circuitu nostro sunt</span></p>
<p id="psalms-78-5"><span class="verse-num">78:5</span> <span class="verse-body">usquequo Domine irasceris in finem ardebit quasi ignis zelus tuus</span></p>
<p id="psalms-78-6"><span class="verse-num">78:6</span> <span class="verse-body">effunde furorem tuum super gentes quae non cognoverunt te et super regna quae nomen tuum non invocaverunt</span></p>
<p id="psalms-78-7"><span class="verse-num">78:7</span> <span class="verse-body">quia comederunt Iacob et decorem eius desolaverunt</span></p>
<p id="psalms-78-8"><span class="verse-num">78:8</span> <span class="verse-body">ne recorderis iniquitatum nostrarum veterum cito occupent nos misericordiae tuae quia adtenuati sumus nimis</span></p>
<p id="psalms-78-9"><span class="verse-num">78:9</span> <span class="verse-body">auxiliare nobis Deus Iesus noster propter gloriam nominis tui et libera nos et propitiare peccatis nostris propter nomen tuum</span></p>
<p id="psalms-78-10"><span class="verse-num">78:10</span> <span class="verse-body">quare dicunt gentes ubi est Deus eorum nota fiat in gentibus ante oculos nostros ultio sanguinis servorum tuorum qui effusus est</span></p>
<p id="psalms-78-11"><span class="verse-num">78:11</span> <span class="verse-body">ingrediatur coram te gemitus vinctorum in magnitudine brachii tui relinque filios interitus</span></p>
<p id="psalms-78-12"><span class="verse-num">78:12</span> <span class="verse-body">et redde vicinis nostris septuplum in sinu eorum obprobrium suum quo exprobraverunt tibi Domine</span></p>
<p id="psalms-78-13"><span class="verse-num">78:13</span> <span class="verse-body">nos enim populus tuus et grex pascuae tuae confitebimur tibi in sempiternum in generatione et generatione narrabimus laudes tuas __________________________________________________________________</span></p>
<h2 id="psalms-ch-79">Chapter 79</h2>
<p class="verses"><a href="#psalms-79-1">1</a> <a href="#psalms-79-2">2</a> <a href="#psalms-79-3">3</a> <a href="#psalms-79-4">4</a> <a href="#psalms-79-5">5</a> <a href="#psalms-79-6">6</a> <a href="#psalms-79-7">7</a> <a href="#psalms-79-8">8</a> <a href="#psalms-79-9">9</a> <a href="#psalms-79-10">10</a> <a href="#psalms-79-11">11</a> <a href="#psalms-79-12">12</a> <a href="#psalms-79-13">13</a> <a href="#psalms-79-14">14</a> <a href="#psalms-79-15">15</a> <a href="#psalms-79-16">16</a> <a href="#psalms-79-17">17</a> <a href="#psalms-79-18">18</a> <a href="#psalms-79-19">19</a> <a href="#psalms-79-20">20</a></p>
<p id="psalms-79-1"><span class="verse-num">79:1</span> <span class="verse-body">victori pro liliis testimonii Asaph canticum</span></p>
<p id="psalms-79-2"><span class="verse-num">79:2</span> <span class="verse-body">qui pascis Israhel ausculta qui ducis quasi gregem Ioseph qui sedes super cherubin ostendere</span></p>
<p id="psalms-79-3"><span class="verse-num">79:3</span> <span class="verse-body">ante Efraim et Beniamin et Manasse suscita fortitudinem tuam et veni ut salvos facias nos</span></p>
<p id="psalms-79-4"><span class="verse-num">79:4</span> <span class="verse-body">Deus converte nos et ostende faciem tuam et salvi erimus</span></p>
<p id="psalms-79-5"><span class="verse-num">79:5</span> <span class="verse-body">Domine Deus exercituum usquequo fumabis ad orationem populi tui</span></p>
<p id="psalms-79-6"><span class="verse-num">79:6</span> <span class="verse-body">cibasti nos pane flebili et potasti nos in lacrimis tripliciter</span></p>
<p id="psalms-79-7"><span class="verse-num">79:7</span> <span class="verse-body">posuisti nos contentionem vicinis nostris et inimici nostri subsannaverunt nos</span></p>
<p id="psalms-79-8"><span class="verse-num">79:8</span> <span class="verse-body">Deus exercituum converte nos et ostende faciem tuam et salvi erimus</span></p>
<p id="psalms-79-9"><span class="verse-num">79:9</span> <span class="verse-body">vineam de Aegypto tulisti eiecisti gentes et plantasti eam</span></p>
<p id="psalms-79-10"><span class="verse-num">79:10</span> <span class="verse-body">praeparasti ante faciem eius et stabilisti radices eius et implevit terram</span></p>
<p id="psalms-79-11"><span class="verse-num">79:11</span> <span class="verse-body">operti sunt montes umbra eius et ramis illius cedri Dei</span></p>
<p id="psalms-79-12"><span class="verse-num">79:12</span> <span class="verse-body">expandit comas suas usque ad mare et usque ad Flumen germina sua</span></p>
<p id="psalms-79-13"><span class="verse-num">79:13</span> <span class="verse-body">quare dissipasti maceriam eius et vindemiaverunt eam omnes qui transeunt per viam</span></p>
<p id="psalms-79-14"><span class="verse-num">79:14</span> <span class="verse-body">vastavit eam aper de silva et omnes bestiae agri depastae sunt eam</span></p>
<p id="psalms-79-15"><span class="verse-num">79:15</span> <span class="verse-body">Deus exercituum revertere obsecro respice de caelo et vide et visita vineam hanc</span></p>
<p id="psalms-79-16"><span class="verse-num">79:16</span> <span class="verse-body">et radicem quam plantavit dextera tua et filium quem confirmasti tibi</span></p>
<p id="psalms-79-17"><span class="verse-num">79:17</span> <span class="verse-body">succensam igni et deramatam ab increpatione faciei tuae pereant</span></p>
<p id="psalms-79-18"><span class="verse-num">79:18</span> <span class="verse-body">fiat manus tua super virum dexterae tuae et super filium hominis quem confirmasti tibi</span></p>
<p id="psalms-79-19"><span class="verse-num">79:19</span> <span class="verse-body">et non recedemus a te vivificabis nos et nomine tuo vocabimur</span></p>
<p id="psalms-79-20"><span class="verse-num">79:20</span> <span class="verse-body">Domine Deus exercituum converte nos et ostende faciem tuam et salvi erimus __________________________________________________________________</span></p>
<h2 id="psalms-ch-80">Chapter 80</h2>
<p class="verses"><a href="#psalms-80-1">1</a> <a href="#psalms-80-2">2</a> <a href="#psalms-80-3">3</a> <a href="#psalms-80-4">4</a> <a href="#psalms-80-5">5</a> <a href="#psalms-80-6">6</a> <a href="#psalms-80-7">7</a> <a href="#psalms-80-8">8</a> <a href="#psalms-80-9">9</a> <a href="#psalms-80-10">10</a> <a href="#psalms-80-11">11</a> <a href="#psalms-80-12">12</a> <a href="#psalms-80-13">13</a> <a href="#psalms-80-14">14</a> <a href="#psalms-80-15">15</a> <a href="#psalms-80-16">16</a> <a href="#psalms-80-17">17</a></p>
<p id="psalms-80-1"><span class="verse-num">80:1</span> <span class="verse-body">victori in torcularibus Asaph</span></p>
<p id="psalms-80-2"><span class="verse-num">80:2</span> <span class="verse-body">laudate Deum fortitudinem nostram iubilate Deo Iacob</span></p>
<p id="psalms-80-3"><span class="verse-num">80:3</span> <span class="verse-body">adsumite carmen et date tympanum citharam decoram cum psalterio</span></p>
<p id="psalms-80-4"><span class="verse-num">80:4</span> <span class="verse-body">clangite in neomenia bucina et in medio mense die sollemnitatis nostrae</span></p>
<p id="psalms-80-5"><span class="verse-num">80:5</span> <span class="verse-body">quia legitimum Israhel est et iudicium Dei Iacob</span></p>
<p id="psalms-80-6"><span class="verse-num">80:6</span> <span class="verse-body">testimonium in Ioseph posuit cum egrederetur terra Aegypti labium quod nesciebam audivi</span></p>
<p id="psalms-80-7"><span class="verse-num">80:7</span> <span class="verse-body">amovi ab onere umerum eius manus eius a cofino recesserunt</span></p>
<p id="psalms-80-8"><span class="verse-num">80:8</span> <span class="verse-body">in tribulatione invocasti et erui te exaudivi te in abscondito tonitrui probavi te super aquam Contradictionis semper</span></p>
<p id="psalms-80-9"><span class="verse-num">80:9</span> <span class="verse-body">audi populus meus et contestor te Israhel si audieris me</span></p>
<p id="psalms-80-10"><span class="verse-num">80:10</span> <span class="verse-body">non sit in te deus alienus et non adores deum peregrinum</span></p>
<p id="psalms-80-11"><span class="verse-num">80:11</span> <span class="verse-body">ego sum Dominus Deus tuus qui eduxi te de terra Aegypti dilata os tuum et implebo illud</span></p>
<p id="psalms-80-12"><span class="verse-num">80:12</span> <span class="verse-body">et non audivit populus meus vocem meam et Israhel non credidit mihi</span></p>
<p id="psalms-80-13"><span class="verse-num">80:13</span> <span class="verse-body">et dimisi eum in pravitate cordis sui ambulabunt in consiliis suis</span></p>
<p id="psalms-80-14"><span class="verse-num">80:14</span> <span class="verse-body">utinam populus meus audisset me Israhel in viis meis ambulasset</span></p>
<p id="psalms-80-15"><span class="verse-num">80:15</span> <span class="verse-body">quasi nihilum inimicos eius humiliassem et super hostes eorum vertissem manum meam</span></p>
<p id="psalms-80-16"><span class="verse-num">80:16</span> <span class="verse-body">qui oderunt Dominum negabunt eum et erit tempus eorum in saeculo</span></p>
<p id="psalms-80-17"><span class="verse-num">80:17</span> <span class="verse-body">et cibavit eos de adipe frumenti et de petra mellis saturavit eos __________________________________________________________________</span></p>
<h2 id="psalms-ch-81">Chapter 81</h2>
<p class="verses"><a href="#psalms-81-1">1</a> <a href="#psalms-81-2">2</a> <a href="#psalms-81-3">3</a> <a href="#psalms-81-4">4</a> <a href="#psalms-81-5">5</a> <a href="#psalms-81-6">6</a> <a href="#psalms-81-7">7</a> <a href="#psalms-81-8">8</a></p>
<p id="psalms-81-1"><span class="verse-num">81:1</span> <span class="verse-body">canticum Asaph Deus stetit in coetu Dei in medio Deus iudicat</span></p>
<p id="psalms-81-2"><span class="verse-num">81:2</span> <span class="verse-body">usquequo iudicatis iniquitatem et facies impiorum suscipitis semper</span></p>
<p id="psalms-81-3"><span class="verse-num">81:3</span> <span class="verse-body">iudicate pauperi et pupillo egeno et inopi iuste facite</span></p>
<p id="psalms-81-4"><span class="verse-num">81:4</span> <span class="verse-body">salvate inopem et pauperem de manu impiorum liberate</span></p>
<p id="psalms-81-5"><span class="verse-num">81:5</span> <span class="verse-body">non cognoscunt nec intellegunt in tenebris ambulant movebuntur omnia fundamenta terrae</span></p>
<p id="psalms-81-6"><span class="verse-num">81:6</span> <span class="verse-body">ego dixi dii estis et filii Excelsi omnes vos</span></p>
<p id="psalms-81-7"><span class="verse-num">81:7</span> <span class="verse-body">ergo quasi Adam moriemini et quasi unus de principibus cadetis</span></p>
<p id="psalms-81-8"><span class="verse-num">81:8</span> <span class="verse-body">surge Domine iudica terram quoniam hereditabis omnes gentes __________________________________________________________________</span></p>
<h2 id="psalms-ch-82">Chapter 82</h2>
<p class="verses"><a href="#psalms-82-1">1</a> <a href="#psalms-82-2">2</a> <a href="#psalms-82-3">3</a> <a href="#psalms-82-4">4</a> <a href="#psalms-82-5">5</a> <a href="#psalms-82-6">6</a> <a href="#psalms-82-7">7</a> <a href="#psalms-82-8">8</a> <a href="#psalms-82-9">9</a> <a href="#psalms-82-10">10</a> <a href="#psalms-82-11">11</a> <a href="#psalms-82-12">12</a> <a href="#psalms-82-13">13</a> <a href="#psalms-82-14">14</a> <a href="#psalms-82-15">15</a> <a href="#psalms-82-16">16</a> <a href="#psalms-82-17">17</a> <a href="#psalms-82-18">18</a> <a href="#psalms-82-19">19</a></p>
<p id="psalms-82-1"><span class="verse-num">82:1</span> <span class="verse-body">canticum psalmi Asaph</span></p>
<p id="psalms-82-2"><span class="verse-num">82:2</span> <span class="verse-body">Deus ne taceas ne sileas et non quiescas Deus</span></p>
<p id="psalms-82-3"><span class="verse-num">82:3</span> <span class="verse-body">quia ecce inimici tui tumultuati sunt et qui oderunt te levaverunt caput</span></p>
<p id="psalms-82-4"><span class="verse-num">82:4</span> <span class="verse-body">contra populum tuum nequiter tractaverunt et inierunt consilium adversum arcanum tuum</span></p>
<p id="psalms-82-5"><span class="verse-num">82:5</span> <span class="verse-body">dixerunt venite et conteramus eos de gente et non sit memoria nominis Israhel ultra</span></p>
<p id="psalms-82-6"><span class="verse-num">82:6</span> <span class="verse-body">quoniam tractaverunt pariter contra te foedus pepigerunt</span></p>
<p id="psalms-82-7"><span class="verse-num">82:7</span> <span class="verse-body">tabernacula Idumeae et Ismahelitarum Moab et Aggareni</span></p>
<p id="psalms-82-8"><span class="verse-num">82:8</span> <span class="verse-body">Gebal et Ammon et Amalech Palestina cum habitatoribus Tyri</span></p>
<p id="psalms-82-9"><span class="verse-num">82:9</span> <span class="verse-body">sed et Assur venit cum eis facti sunt brachium filiorum Loth semper</span></p>
<p id="psalms-82-10"><span class="verse-num">82:10</span> <span class="verse-body">fac illis sicut Madian et Sisarae sicut Iabin in torrente Cison</span></p>
<p id="psalms-82-11"><span class="verse-num">82:11</span> <span class="verse-body">contriti sunt in Aendor fuerunt quasi sterquilinium terrae</span></p>
<p id="psalms-82-12"><span class="verse-num">82:12</span> <span class="verse-body">pone duces eorum sicut Oreb et Zeb et Zebee et Salmana omnes principes eorum</span></p>
<p id="psalms-82-13"><span class="verse-num">82:13</span> <span class="verse-body">qui dixerunt possideamus nobis pulchritudinem Dei</span></p>
<p id="psalms-82-14"><span class="verse-num">82:14</span> <span class="verse-body">Deus meus pone eos ut rotam quasi stipulam ante faciem venti</span></p>
<p id="psalms-82-15"><span class="verse-num">82:15</span> <span class="verse-body">quomodo ignis conburit silvam et sicut flamma devorat montes</span></p>
<p id="psalms-82-16"><span class="verse-num">82:16</span> <span class="verse-body">sic persequere eos in tempestate tua et in turbine tuo conturba eos</span></p>
<p id="psalms-82-17"><span class="verse-num">82:17</span> <span class="verse-body">imple facies eorum ignominia et quaerent nomen tuum Domine</span></p>
<p id="psalms-82-18"><span class="verse-num">82:18</span> <span class="verse-body">confundantur et conturbentur usque in saeculum et erubescant et pereant</span></p>
<p id="psalms-82-19"><span class="verse-num">82:19</span> <span class="verse-body">et sciant quia nomen tuum est Dominus solus tu Excelsus super omnem terram __________________________________________________________________</span></p>
<h2 id="psalms-ch-83">Chapter 83</h2>
<p class="verses"><a href="#psalms-83-1">1</a> <a href="#psalms-83-2">2</a> <a href="#psalms-83-3">3</a> <a href="#psalms-83-4">4</a> <a href="#psalms-83-5">5</a> <a href="#psalms-83-6">6</a> <a href="#psalms-83-7">7</a> <a href="#psalms-83-8">8</a> <a href="#psalms-83-9">9</a> <a href="#psalms-83-10">10</a> <a href="#psalms-83-11">11</a> <a href="#psalms-83-12">12</a> <a href="#psalms-83-13">13</a></p>
<p id="psalms-83-1"><span class="verse-num">83:1</span> <span class="verse-body">victori pro torculari filiorum Core canticum</span></p>
<p id="psalms-83-2"><span class="verse-num">83:2</span> <span class="verse-body">quam dilecta tabernacula tua Domine exercituum</span></p>
<p id="psalms-83-3"><span class="verse-num">83:3</span> <span class="verse-body">desiderat et defecit anima mea in atria Domini cor meum et caro mea laudabunt Deum viventem</span></p>
<p id="psalms-83-4"><span class="verse-num">83:4</span> <span class="verse-body">siquidem avis invenit domum et passer nidum sibi ubi ponat pullos suos altaria tua Domine exercituum rex meus et Deus meus</span></p>
<p id="psalms-83-5"><span class="verse-num">83:5</span> <span class="verse-body">beati qui habitant in domo tua adhuc laudabunt te semper</span></p>
<p id="psalms-83-6"><span class="verse-num">83:6</span> <span class="verse-body">beatus homo cuius fortitudo est in te semitae in corde eius</span></p>
<p id="psalms-83-7"><span class="verse-num">83:7</span> <span class="verse-body">transeuntes in valle fletus fontem ponent eam</span></p>
<p id="psalms-83-8"><span class="verse-num">83:8</span> <span class="verse-body">benedictione quoque amicietur doctor ibunt de fortitudine in fortitudinem parebunt apud Deum in Sion</span></p>
<p id="psalms-83-9"><span class="verse-num">83:9</span> <span class="verse-body">Domine Deus exercituum exaudi orationem meam ausculta Deus Iacob semper</span></p>
<p id="psalms-83-10"><span class="verse-num">83:10</span> <span class="verse-body">clipeus noster vide Deus et adtende faciem christi tui</span></p>
<p id="psalms-83-11"><span class="verse-num">83:11</span> <span class="verse-body">quoniam melior est dies in atriis tuis super milia elegi abiectus esse in domo Dei mei magis quam habitare in tabernaculis impietatis</span></p>
<p id="psalms-83-12"><span class="verse-num">83:12</span> <span class="verse-body">quia sol et scutum Dominus Deus gratiam et gloriam dabit Dominus</span></p>
<p id="psalms-83-13"><span class="verse-num">83:13</span> <span class="verse-body">nec prohibebit bonum ab his qui ambulant in perfectione Domine exercituum beatus homo qui confidet in te __________________________________________________________________</span></p>
<h2 id="psalms-ch-84">Chapter 84</h2>
<p class="verses"><a href="#psalms-84-1">1</a> <a href="#psalms-84-2">2</a> <a href="#psalms-84-3">3</a> <a href="#psalms-84-4">4</a> <a href="#psalms-84-5">5</a> <a href="#psalms-84-6">6</a> <a href="#psalms-84-7">7</a> <a href="#psalms-84-8">8</a> <a href="#psalms-84-9">9</a> <a href="#psalms-84-10">10</a> <a href="#psalms-84-11">11</a> <a href="#psalms-84-12">12</a> <a href="#psalms-84-13">13</a> <a href="#psalms-84-14">14</a></p>
<p id="psalms-84-1"><span class="verse-num">84:1</span> <span class="verse-body">victori filiorum Core canticum</span></p>
<p id="psalms-84-2"><span class="verse-num">84:2</span> <span class="verse-body">placatus es Domine terrae tuae reduxisti captivitatem Iacob</span></p>
<p id="psalms-84-3"><span class="verse-num">84:3</span> <span class="verse-body">dimisisti iniquitatem populo tuo operuisti omnes iniquitates eorum semper</span></p>
<p id="psalms-84-4"><span class="verse-num">84:4</span> <span class="verse-body">continuisti omnem indignationem tuam conversus es ab ira furoris tui</span></p>
<p id="psalms-84-5"><span class="verse-num">84:5</span> <span class="verse-body">converte nos Deus Iesus noster et solve iram tuam adversum nos</span></p>
<p id="psalms-84-6"><span class="verse-num">84:6</span> <span class="verse-body">noli in aeternum irasci nobis extendens iram tuam in generationem et generationem</span></p>
<p id="psalms-84-7"><span class="verse-num">84:7</span> <span class="verse-body">nonne tu revertens vivificabis nos et populus tuus laetabitur in te</span></p>
<p id="psalms-84-8"><span class="verse-num">84:8</span> <span class="verse-body">ostende nobis Domine misericordiam tuam et salutare tuum da nobis</span></p>
<p id="psalms-84-9"><span class="verse-num">84:9</span> <span class="verse-body">audiam quid loquatur Dominus Deus loquetur enim pacem ad populum suum et ad sanctos suos ut non convertantur ad stultitiam</span></p>
<p id="psalms-84-10"><span class="verse-num">84:10</span> <span class="verse-body">verumtamen prope est his qui timent eum salutare eius ut habitet gloria in terra nostra</span></p>
<p id="psalms-84-11"><span class="verse-num">84:11</span> <span class="verse-body">misericordia et veritas occurrerunt iustitia et pax deosculatae sunt</span></p>
<p id="psalms-84-12"><span class="verse-num">84:12</span> <span class="verse-body">veritas de terra orta est et iustitia de caelo prospexit</span></p>
<p id="psalms-84-13"><span class="verse-num">84:13</span> <span class="verse-body">sed et Dominus dabit bonum et terra nostra dabit germen suum</span></p>
<p id="psalms-84-14"><span class="verse-num">84:14</span> <span class="verse-body">iustitia ante eum ibit et ponet in via gressus suos __________________________________________________________________</span></p>
<h2 id="psalms-ch-85">Chapter 85</h2>
<p class="verses"><a href="#psalms-85-1">1</a> <a href="#psalms-85-2">2</a> <a href="#psalms-85-3">3</a> <a href="#psalms-85-4">4</a> <a href="#psalms-85-5">5</a> <a href="#psalms-85-6">6</a> <a href="#psalms-85-7">7</a> <a href="#psalms-85-8">8</a> <a href="#psalms-85-9">9</a> <a href="#psalms-85-10">10</a> <a href="#psalms-85-11">11</a> <a href="#psalms-85-12">12</a> <a href="#psalms-85-13">13</a> <a href="#psalms-85-14">14</a> <a href="#psalms-85-15">15</a> <a href="#psalms-85-16">16</a> <a href="#psalms-85-17">17</a></p>
<p id="psalms-85-1"><span class="verse-num">85:1</span> <span class="verse-body">oratio David inclina Domine aurem tuam exaudi me quia egenus et pauper ego sum</span></p>
<p id="psalms-85-2"><span class="verse-num">85:2</span> <span class="verse-body">custodi animam meam quia sanctus sum salva servum tuum tu Deus meus qui confidit in te</span></p>
<p id="psalms-85-3"><span class="verse-num">85:3</span> <span class="verse-body">miserere mei Domine quoniam ad te clamabo tota die</span></p>
<p id="psalms-85-4"><span class="verse-num">85:4</span> <span class="verse-body">laetifica animam servi tui quia ad te animam meam levo</span></p>
<p id="psalms-85-5"><span class="verse-num">85:5</span> <span class="verse-body">tu enim es Domine bonus et propitiabilis et multus misericordia omnibus qui invocant te</span></p>
<p id="psalms-85-6"><span class="verse-num">85:6</span> <span class="verse-body">exaudi Domine orationem meam et ausculta vocem deprecationum mearum</span></p>
<p id="psalms-85-7"><span class="verse-num">85:7</span> <span class="verse-body">in die tribulationis meae invocabo te quia exaudies me</span></p>
<p id="psalms-85-8"><span class="verse-num">85:8</span> <span class="verse-body">non est similis tui in diis Domine non est iuxta opera tua</span></p>
<p id="psalms-85-9"><span class="verse-num">85:9</span> <span class="verse-body">omnes gentes quas fecisti venient et adorabunt coram te Domine et glorificabunt nomen tuum</span></p>
<p id="psalms-85-10"><span class="verse-num">85:10</span> <span class="verse-body">quia magnus tu et faciens mirabilia tu Deus solus</span></p>
<p id="psalms-85-11"><span class="verse-num">85:11</span> <span class="verse-body">doce me Domine viam tuam ut ambulem in veritate tua unicum fac cor meum ut timeat nomen tuum</span></p>
<p id="psalms-85-12"><span class="verse-num">85:12</span> <span class="verse-body">confitebor tibi Domine Deus meus in toto corde meo et glorificabo nomen tuum in sempiternum</span></p>
<p id="psalms-85-13"><span class="verse-num">85:13</span> <span class="verse-body">quia misericordia tua magna super me et eruisti animam meam de inferno extremo</span></p>
<p id="psalms-85-14"><span class="verse-num">85:14</span> <span class="verse-body">Deus superbi surrexerunt adversus me et coetus robustorum quaesivit animam meam et non posuerunt te in conspectu suo</span></p>
<p id="psalms-85-15"><span class="verse-num">85:15</span> <span class="verse-body">tu autem Domine Deus misericors et clemens patiens et multae misericordiae et verus</span></p>
<p id="psalms-85-16"><span class="verse-num">85:16</span> <span class="verse-body">respice ad me et miserere mei da fortitudinem tuam servo tuo et salva filium ancillae tuae</span></p>
<p id="psalms-85-17"><span class="verse-num">85:17</span> <span class="verse-body">fac mecum signum in bonitate et videant qui oderunt me et confundantur quia tu Domine auxiliatus es mihi et consolatus es me __________________________________________________________________</span></p>
<h2 id="psalms-ch-86">Chapter 86</h2>
<p class="verses"><a href="#psalms-86-1">1</a> <a href="#psalms-86-2">2</a> <a href="#psalms-86-3">3</a> <a href="#psalms-86-4">4</a> <a href="#psalms-86-5">5</a> <a href="#psalms-86-6">6</a> <a href="#psalms-86-7">7</a></p>
<p id="psalms-86-1"><span class="verse-num">86:1</span> <span class="verse-body">filiorum Core psalmus cantici fundamentum eius in montibus sanctuarii</span></p>
<p id="psalms-86-2"><span class="verse-num">86:2</span> <span class="verse-body">diligit Dominus portas Sion super omnia tabernacula Iacob</span></p>
<p id="psalms-86-3"><span class="verse-num">86:3</span> <span class="verse-body">gloriosa dicta sunt in te civitas Dei semper</span></p>
<p id="psalms-86-4"><span class="verse-num">86:4</span> <span class="verse-body">commemorabo superbiae et Babylonis scientes me ecce Palestina et Tyrus cum Aethiopia iste natus est ibi</span></p>
<p id="psalms-86-5"><span class="verse-num">86:5</span> <span class="verse-body">ad Sion autem dicetur vir et vir natus est in ea et ipse fundavit eam Excelsus</span></p>
<p id="psalms-86-6"><span class="verse-num">86:6</span> <span class="verse-body">Dominus numerabit scribens populos ipse natus est in ea semper</span></p>
<p id="psalms-86-7"><span class="verse-num">86:7</span> <span class="verse-body">et cantabunt quasi in choris omnes fontes mei in te __________________________________________________________________</span></p>
<h2 id="psalms-ch-87">Chapter 87</h2>
<p class="verses"><a href="#psalms-87-1">1</a> <a href="#psalms-87-2">2</a> <a href="#psalms-87-3">3</a> <a href="#psalms-87-4">4</a> <a href="#psalms-87-5">5</a> <a href="#psalms-87-6">6</a> <a href="#psalms-87-7">7</a> <a href="#psalms-87-8">8</a> <a href="#psalms-87-9">9</a> <a href="#psalms-87-10">10</a> <a href="#psalms-87-11">11</a> <a href="#psalms-87-12">12</a> <a href="#psalms-87-13">13</a> <a href="#psalms-87-14">14</a> <a href="#psalms-87-15">15</a> <a href="#psalms-87-16">16</a> <a href="#psalms-87-17">17</a> <a href="#psalms-87-18">18</a> <a href="#psalms-87-19">19</a></p>
<p id="psalms-87-1"><span class="verse-num">87:1</span> <span class="verse-body">canticum carminis filiorum Core victori per chorum ad praecinendum eruditionis Eman Ezraitae</span></p>
<p id="psalms-87-2"><span class="verse-num">87:2</span> <span class="verse-body">Domine Deus salutis meae per diem clamavi in nocte coram te</span></p>
<p id="psalms-87-3"><span class="verse-num">87:3</span> <span class="verse-body">ingrediatur ante te oratio mea inclina aurem tuam ad laudationem meam</span></p>
<p id="psalms-87-4"><span class="verse-num">87:4</span> <span class="verse-body">quia repleta est malis anima mea et vita mea ad infernum descendit</span></p>
<p id="psalms-87-5"><span class="verse-num">87:5</span> <span class="verse-body">reputatus sum cum descendentibus lacum factus sum quasi homo invalidus</span></p>
<p id="psalms-87-6"><span class="verse-num">87:6</span> <span class="verse-body">inter mortuos liber sicut interfecti et dormientes in sepulchro quorum non recordaris amplius et qui a manu tua abscisi sunt</span></p>
<p id="psalms-87-7"><span class="verse-num">87:7</span> <span class="verse-body">posuisti me in lacu novissimo in tenebris in profundis</span></p>
<p id="psalms-87-8"><span class="verse-num">87:8</span> <span class="verse-body">super me confirmatus est furor tuus et cunctis fluctibus tuis adflixisti me semper</span></p>
<p id="psalms-87-9"><span class="verse-num">87:9</span> <span class="verse-body">longe fecisti notos meos a me posuisti me abominationem eis clausum et non prodeuntem</span></p>
<p id="psalms-87-10"><span class="verse-num">87:10</span> <span class="verse-body">oculus meus infirmatus est ab adflictione invocavi te Domine tota die expandi ad te palmas meas</span></p>
<p id="psalms-87-11"><span class="verse-num">87:11</span> <span class="verse-body">numquid mortuis facies mirabilia aut gigantes surgent et confitebuntur tibi semper</span></p>
<p id="psalms-87-12"><span class="verse-num">87:12</span> <span class="verse-body">numquid narrabitur in sepulchro misericordia tua et veritas tua in perditione</span></p>
<p id="psalms-87-13"><span class="verse-num">87:13</span> <span class="verse-body">numquid noscentur in tenebris mirabilia tua et iustitia tua in terra quae oblivioni tradita est</span></p>
<p id="psalms-87-14"><span class="verse-num">87:14</span> <span class="verse-body">ego autem ad te Domine clamavi et mane oratio mea praeveniet te</span></p>
<p id="psalms-87-15"><span class="verse-num">87:15</span> <span class="verse-body">quare Domine abicis animam meam abscondis faciem tuam a me</span></p>
<p id="psalms-87-16"><span class="verse-num">87:16</span> <span class="verse-body">pauper ego et aerumnosus ab adulescentia portavi furorem tuum et conturbatus sum</span></p>
<p id="psalms-87-17"><span class="verse-num">87:17</span> <span class="verse-body">per me transierunt irae tuae terrores tui oppresserunt me</span></p>
<p id="psalms-87-18"><span class="verse-num">87:18</span> <span class="verse-body">circumdederunt me quasi aquae tota die vallaverunt me pariter</span></p>
<p id="psalms-87-19"><span class="verse-num">87:19</span> <span class="verse-body">longe fecisti a me amicum et sodalem notos meos abstulisti __________________________________________________________________</span></p>
<h2 id="psalms-ch-88">Chapter 88</h2>
<p class="verses"><a href="#psalms-88-1">1</a> <a href="#psalms-88-2">2</a> <a href="#psalms-88-3">3</a> <a href="#psalms-88-4">4</a> <a href="#psalms-88-5">5</a> <a href="#psalms-88-6">6</a> <a href="#psalms-88-7">7</a> <a href="#psalms-88-8">8</a> <a href="#psalms-88-9">9</a> <a href="#psalms-88-10">10</a> <a href="#psalms-88-11">11</a> <a href="#psalms-88-12">12</a> <a href="#psalms-88-13">13</a> <a href="#psalms-88-14">14</a> <a href="#psalms-88-15">15</a> <a href="#psalms-88-16">16</a> <a href="#psalms-88-17">17</a> <a href="#psalms-88-18">18</a> <a href="#psalms-88-19">19</a> <a href="#psalms-88-20">20</a> <a href="#psalms-88-21">21</a> <a href="#psalms-88-22">22</a> <a href="#psalms-88-23">23</a> <a href="#psalms-88-24">24</a> <a href="#psalms-88-25">25</a> <a href="#psalms-88-26">26</a> <a href="#psalms-88-27">27</a> <a href="#psalms-88-28">28</a> <a href="#psalms-88-29">29</a> <a href="#psalms-88-30">30</a> <a href="#psalms-88-31">31</a> <a href="#psalms-88-32">32</a> <a href="#psalms-88-33">33</a> <a href="#psalms-88-34">34</a> <a href="#psalms-88-35">35</a> <a href="#psalms-88-36">36</a> <a href="#psalms-88-37">37</a> <a href="#psalms-88-38">38</a> <a href="#psalms-88-39">39</a> <a href="#psalms-88-40">40</a> <a href="#psalms-88-41">41</a> <a href="#psalms-88-42">42</a> <a href="#psalms-88-43">43</a> <a href="#psalms-88-44">44</a> <a href="#psalms-88-45">45</a> <a href="#psalms-88-46">46</a> <a href="#psalms-88-47">47</a> <a href="#psalms-88-48">48</a> <a href="#psalms-88-49">49</a> <a href="#psalms-88-50">50</a> <a href="#psalms-88-51">51</a> <a href="#psalms-88-52">52</a> <a href="#psalms-88-53">53</a></p>
<p id="psalms-88-1"><span class="verse-num">88:1</span> <span class="verse-body">eruditionis Aethan Ezraitae</span></p>
<p id="psalms-88-2"><span class="verse-num">88:2</span> <span class="verse-body">misericordias Domini in aeternum cantabo in generatione et generatione adnuntiabo veritatem tuam in ore meo</span></p>
<p id="psalms-88-3"><span class="verse-num">88:3</span> <span class="verse-body">quia dixisti sempiterna misericordia aedificabitur caelos fundabis et veritas tua in eis</span></p>
<p id="psalms-88-4"><span class="verse-num">88:4</span> <span class="verse-body">percussi foedus cum electo meo iuravi David servo meo</span></p>
<p id="psalms-88-5"><span class="verse-num">88:5</span> <span class="verse-body">usque in aeternum stabiliam semen tuum et aedificabo in generationem et generationem thronum tuum semper</span></p>
<p id="psalms-88-6"><span class="verse-num">88:6</span> <span class="verse-body">confitebuntur caeli mirabilia tua Domine et veritatem tuam in ecclesia sanctorum</span></p>
<p id="psalms-88-7"><span class="verse-num">88:7</span> <span class="verse-body">quis enim in nubibus adaequabitur Domino adsimilabitur Domino de filiis Dei</span></p>
<p id="psalms-88-8"><span class="verse-num">88:8</span> <span class="verse-body">Deus inclitus in arcano sanctorum nimio et terribilis in cunctis qui circum eum sunt</span></p>
<p id="psalms-88-9"><span class="verse-num">88:9</span> <span class="verse-body">Domine Deus exercituum quis similis tui fortissime Domine et veritas tua in circuitu tuo</span></p>
<p id="psalms-88-10"><span class="verse-num">88:10</span> <span class="verse-body">tu dominaris superbiae maris et elationes gurgitum eius tu conprimis</span></p>
<p id="psalms-88-11"><span class="verse-num">88:11</span> <span class="verse-body">tu confregisti quasi vulneratum superbum in brachio forti tuo dispersisti inimicos tuos</span></p>
<p id="psalms-88-12"><span class="verse-num">88:12</span> <span class="verse-body">tui sunt caeli et tua est terra orbem et plenitudinem eius tu fundasti</span></p>
<p id="psalms-88-13"><span class="verse-num">88:13</span> <span class="verse-body">aquilonem et dexteram tu creasti Thabor et Hermon nomen tuum laudabunt</span></p>
<p id="psalms-88-14"><span class="verse-num">88:14</span> <span class="verse-body">tuum brachium cum fortitudine roboretur manus tua exaltetur dextera tua</span></p>
<p id="psalms-88-15"><span class="verse-num">88:15</span> <span class="verse-body">iustitia et iudicium firmamentum throni tui misericordia et veritas praecedent faciem tuam</span></p>
<p id="psalms-88-16"><span class="verse-num">88:16</span> <span class="verse-body">beatus populus qui novit iubilum Domine in lumine vultus tui ambulabunt</span></p>
<p id="psalms-88-17"><span class="verse-num">88:17</span> <span class="verse-body">in nomine tuo exultabunt tota die et in iustitia tua exaltabuntur</span></p>
<p id="psalms-88-18"><span class="verse-num">88:18</span> <span class="verse-body">quia gloria fortitudinis eorum tu es et in misericordia tua elevabis cornu nostrum</span></p>
<p id="psalms-88-19"><span class="verse-num">88:19</span> <span class="verse-body">quia a Domino est protectio nostra et a Sancto Israhel rege nostro</span></p>
<p id="psalms-88-20"><span class="verse-num">88:20</span> <span class="verse-body">tunc locutus es per visionem sanctis tuis et dixisti posui adiutorium super robustum exaltavi electum de populo</span></p>
<p id="psalms-88-21"><span class="verse-num">88:21</span> <span class="verse-body">inveni David servum meum oleo sancto meo unxi eum</span></p>
<p id="psalms-88-22"><span class="verse-num">88:22</span> <span class="verse-body">cum quo manus mea firma erit et brachium meum roborabit eum</span></p>
<p id="psalms-88-23"><span class="verse-num">88:23</span> <span class="verse-body">non decipiet inimicus eum et filius iniquitatis non adfliget eum</span></p>
<p id="psalms-88-24"><span class="verse-num">88:24</span> <span class="verse-body">sed concidam ante faciem eius hostes illius et qui eum oderunt percutiam</span></p>
<p id="psalms-88-25"><span class="verse-num">88:25</span> <span class="verse-body">veritas autem mea et misericordia mea erit cum eo et in nomine meo exaltabitur cornu eius</span></p>
<p id="psalms-88-26"><span class="verse-num">88:26</span> <span class="verse-body">et ponam in mari manum eius et in fluminibus dexteram eius</span></p>
<p id="psalms-88-27"><span class="verse-num">88:27</span> <span class="verse-body">ipse vocabit me pater meus es tu Deus meus et fortitudo salutis meae</span></p>
<p id="psalms-88-28"><span class="verse-num">88:28</span> <span class="verse-body">ego autem primogenitum ponam eum excelsum regibus terrae</span></p>
<p id="psalms-88-29"><span class="verse-num">88:29</span> <span class="verse-body">in aeternum custodiam ei misericordiam meam et pactum meum fidele ei erit</span></p>
<p id="psalms-88-30"><span class="verse-num">88:30</span> <span class="verse-body">et ponam perpetuum semen eius et thronum eius sicut dies caeli</span></p>
<p id="psalms-88-31"><span class="verse-num">88:31</span> <span class="verse-body">si autem dereliquerint filii eius legem meam et in iudiciis meis non ambulaverint</span></p>
<p id="psalms-88-32"><span class="verse-num">88:32</span> <span class="verse-body">si caerimonias meas profanaverint et praecepta mea non custodierint</span></p>
<p id="psalms-88-33"><span class="verse-num">88:33</span> <span class="verse-body">visitabo in virga scelera eorum et in plagis iniquitatem eorum</span></p>
<p id="psalms-88-34"><span class="verse-num">88:34</span> <span class="verse-body">misericordiam autem meam non auferam ab eo nec mentiar in veritate mea</span></p>
<p id="psalms-88-35"><span class="verse-num">88:35</span> <span class="verse-body">non violabo pactum meum et quod egressum est de labiis meis non mutabo</span></p>
<p id="psalms-88-36"><span class="verse-num">88:36</span> <span class="verse-body">semel iuravi in sancto meo ne David mentiar</span></p>
<p id="psalms-88-37"><span class="verse-num">88:37</span> <span class="verse-body">semen eius in sempiternum erit</span></p>
<p id="psalms-88-38"><span class="verse-num">88:38</span> <span class="verse-body">et thronus eius sicut sol in conspectu meo sicut luna stabilietur in sempiternum et testis in caelo fidelis semper</span></p>
<p id="psalms-88-39"><span class="verse-num">88:39</span> <span class="verse-body">tu autem reppulisti et proiecisti iratus es adversum christum tuum</span></p>
<p id="psalms-88-40"><span class="verse-num">88:40</span> <span class="verse-body">adtenuasti pactum servi tui profanasti in terra diadema eius</span></p>
<p id="psalms-88-41"><span class="verse-num">88:41</span> <span class="verse-body">dissipasti omnes macerias eius posuisti munitiones eius pavorem</span></p>
<p id="psalms-88-42"><span class="verse-num">88:42</span> <span class="verse-body">diripuerunt eum omnes qui transeunt per viam factus est obprobrium vicinis suis</span></p>
<p id="psalms-88-43"><span class="verse-num">88:43</span> <span class="verse-body">elevasti dexteram hostium eius laetificasti omnes inimicos illius</span></p>
<p id="psalms-88-44"><span class="verse-num">88:44</span> <span class="verse-body">avertisti robur gladii eius et non sublevasti eum in proelio</span></p>
<p id="psalms-88-45"><span class="verse-num">88:45</span> <span class="verse-body">quiescere fecisti munditiam eius et thronum illius in terram detraxisti</span></p>
<p id="psalms-88-46"><span class="verse-num">88:46</span> <span class="verse-body">adbreviasti dies adulescentiae eius operuisti eum ignominia sempiterna</span></p>
<p id="psalms-88-47"><span class="verse-num">88:47</span> <span class="verse-body">usquequo Domine absconderis in finem succendetur quasi ignis indignatio tua</span></p>
<p id="psalms-88-48"><span class="verse-num">88:48</span> <span class="verse-body">memento mei de profundo alioquin quare frustra creasti filios hominum</span></p>
<p id="psalms-88-49"><span class="verse-num">88:49</span> <span class="verse-body">quis est vir qui vivat et non videat mortem salvans animam suam de manu inferi semper</span></p>
<p id="psalms-88-50"><span class="verse-num">88:50</span> <span class="verse-body">ubi sunt misericordiae tuae antiquae Domine quas iurasti David in veritate tua</span></p>
<p id="psalms-88-51"><span class="verse-num">88:51</span> <span class="verse-body">recordare Domine obprobrii servorum tuorum quia portavi in sinu meo omnes iniquitates populorum</span></p>
<p id="psalms-88-52"><span class="verse-num">88:52</span> <span class="verse-body">quas exprobraverunt inimici tui Domine quibus exprobraverunt vestigia christi tui</span></p>
<p id="psalms-88-53"><span class="verse-num">88:53</span> <span class="verse-body">benedictus Dominus in sempiternum amen et amen __________________________________________________________________</span></p>
<h2 id="psalms-ch-89">Chapter 89</h2>
<p class="verses"><a href="#psalms-89-1">1</a> <a href="#psalms-89-2">2</a> <a href="#psalms-89-3">3</a> <a href="#psalms-89-4">4</a> <a href="#psalms-89-5">5</a> <a href="#psalms-89-6">6</a> <a href="#psalms-89-7">7</a> <a href="#psalms-89-8">8</a> <a href="#psalms-89-9">9</a> <a href="#psalms-89-10">10</a> <a href="#psalms-89-11">11</a> <a href="#psalms-89-12">12</a> <a href="#psalms-89-13">13</a> <a href="#psalms-89-14">14</a> <a href="#psalms-89-15">15</a> <a href="#psalms-89-16">16</a> <a href="#psalms-89-17">17</a></p>
<p id="psalms-89-1"><span class="verse-num">89:1</span> <span class="verse-body">oratio Mosi viri Dei Domine habitaculum tu factus es nobis in generatione et generatione</span></p>
<p id="psalms-89-2"><span class="verse-num">89:2</span> <span class="verse-body">antequam montes nascerentur et parturiretur terra et orbis a saeculo et usque in saeculum tu es</span></p>
<p id="psalms-89-3"><span class="verse-num">89:3</span> <span class="verse-body">convertes hominem usque ad contritionem et dices revertimini filii Adam</span></p>
<p id="psalms-89-4"><span class="verse-num">89:4</span> <span class="verse-body">quia mille anni in oculis tuis sicut dies hesterna quae pertransiit et vigilia nocturna</span></p>
<p id="psalms-89-5"><span class="verse-num">89:5</span> <span class="verse-body">percutiente te eos somnium erunt</span></p>
<p id="psalms-89-6"><span class="verse-num">89:6</span> <span class="verse-body">mane quasi herba pertransiens mane floruit et abiit ad vesperam conteretur atque siccabitur</span></p>
<p id="psalms-89-7"><span class="verse-num">89:7</span> <span class="verse-body">consumpti enim sumus in furore tuo et in indignatione tua conturbati sumus</span></p>
<p id="psalms-89-8"><span class="verse-num">89:8</span> <span class="verse-body">posuisti iniquitates nostras coram te neglegentias nostras in luce vultus tui</span></p>
<p id="psalms-89-9"><span class="verse-num">89:9</span> <span class="verse-body">omnes enim dies nostri transierunt in furore tuo consumpsimus annos nostros quasi sermonem loquens</span></p>
<p id="psalms-89-10"><span class="verse-num">89:10</span> <span class="verse-body">dies annorum nostrorum in ipsis septuaginta anni si autem multum octoginta anni et quod amplius est labor et dolor quoniam transivimus cito et avolavimus</span></p>
<p id="psalms-89-11"><span class="verse-num">89:11</span> <span class="verse-body">quis novit fortitudinem irae tuae et secundum timorem tuum indignationem tuam</span></p>
<p id="psalms-89-12"><span class="verse-num">89:12</span> <span class="verse-body">ut numerentur dies nostri sic ostende et veniemus corde sapienti</span></p>
<p id="psalms-89-13"><span class="verse-num">89:13</span> <span class="verse-body">revertere Domine usquequo et exorabilis esto super servis tuis</span></p>
<p id="psalms-89-14"><span class="verse-num">89:14</span> <span class="verse-body">imple nos matutina misericordia tua et laudabimus et laetabimur in cunctis diebus nostris</span></p>
<p id="psalms-89-15"><span class="verse-num">89:15</span> <span class="verse-body">laetifica nos pro diebus quibus adflixisti nos et annis in quibus vidimus mala</span></p>
<p id="psalms-89-16"><span class="verse-num">89:16</span> <span class="verse-body">appareat apud servos tuos opus tuum et gloria tua super filios eorum</span></p>
<p id="psalms-89-17"><span class="verse-num">89:17</span> <span class="verse-body">et sit decor Domini Dei nostri super nos et opus manuum nostrarum fac stabile super nos opus manuum nostrarum confirma __________________________________________________________________</span></p>
<h2 id="psalms-ch-90">Chapter 90</h2>
<p class="verses"><a href="#psalms-90-1">1</a> <a href="#psalms-90-2">2</a> <a href="#psalms-90-3">3</a> <a href="#psalms-90-4">4</a> <a href="#psalms-90-5">5</a> <a href="#psalms-90-6">6</a> <a href="#psalms-90-7">7</a> <a href="#psalms-90-8">8</a> <a href="#psalms-90-9">9</a> <a href="#psalms-90-10">10</a> <a href="#psalms-90-11">11</a> <a href="#psalms-90-12">12</a> <a href="#psalms-90-13">13</a> <a href="#psalms-90-14">14</a> <a href="#psalms-90-15">15</a> <a href="#psalms-90-16">16</a></p>
<p id="psalms-90-1"><span class="verse-num">90:1</span> <span class="verse-body">qui habitat in abscondito Excelsi in umbraculo Domini commorabitur</span></p>
<p id="psalms-90-2"><span class="verse-num">90:2</span> <span class="verse-body">dicens Domino spes mea et fortitudo mea Deus meus confidam in eum</span></p>
<p id="psalms-90-3"><span class="verse-num">90:3</span> <span class="verse-body">quia ipse liberabit te de laqueo venantium de morte insidiarum</span></p>
<p id="psalms-90-4"><span class="verse-num">90:4</span> <span class="verse-body">in scapulis suis obumbrabit tibi et sub alis eius sperabis</span></p>
<p id="psalms-90-5"><span class="verse-num">90:5</span> <span class="verse-body">scutum et protectio veritas eius non timebis a timore nocturno</span></p>
<p id="psalms-90-6"><span class="verse-num">90:6</span> <span class="verse-body">a sagitta volante per diem a peste in tenebris ambulante a morsu insanientis meridie</span></p>
<p id="psalms-90-7"><span class="verse-num">90:7</span> <span class="verse-body">cadent a latere tuo mille et decem milia a dextris tuis ad te autem non adpropinquabit</span></p>
<p id="psalms-90-8"><span class="verse-num">90:8</span> <span class="verse-body">verumtamen oculis tuis videbis et ultionem impiorum cernes</span></p>
<p id="psalms-90-9"><span class="verse-num">90:9</span> <span class="verse-body">tu enim es Domine spes mea Excelsum posuisti habitaculum tuum</span></p>
<p id="psalms-90-10"><span class="verse-num">90:10</span> <span class="verse-body">non accedet ad te malum et lepra non adpropinquabit tabernaculo tuo</span></p>
<p id="psalms-90-11"><span class="verse-num">90:11</span> <span class="verse-body">quia angelis suis mandabit de te ut custodiant te in omnibus viis tuis</span></p>
<p id="psalms-90-12"><span class="verse-num">90:12</span> <span class="verse-body">in manibus portabunt te ne forte offendat ad lapidem pes tuus</span></p>
<p id="psalms-90-13"><span class="verse-num">90:13</span> <span class="verse-body">super aspidem et basiliscum calcabis conculcabis leonem et draconem</span></p>
<p id="psalms-90-14"><span class="verse-num">90:14</span> <span class="verse-body">quoniam mihi adhesit et liberabo eum exaltabo eum quoniam cognovit nomen meum</span></p>
<p id="psalms-90-15"><span class="verse-num">90:15</span> <span class="verse-body">invocabit me et exaudiam eum cum ipso ero in tribulatione eruam eum et glorificabo</span></p>
<p id="psalms-90-16"><span class="verse-num">90:16</span> <span class="verse-body">longitudine dierum implebo illum et ostendam ei salutare meum __________________________________________________________________</span></p>
<h2 id="psalms-ch-91">Chapter 91</h2>
<p class="verses"><a href="#psalms-91-1">1</a> <a href="#psalms-91-2">2</a> <a href="#psalms-91-3">3</a> <a href="#psalms-91-4">4</a> <a href="#psalms-91-5">5</a> <a href="#psalms-91-6">6</a> <a href="#psalms-91-7">7</a> <a href="#psalms-91-8">8</a> <a href="#psalms-91-9">9</a> <a href="#psalms-91-10">10</a> <a href="#psalms-91-11">11</a> <a href="#psalms-91-12">12</a> <a href="#psalms-91-13">13</a> <a href="#psalms-91-14">14</a> <a href="#psalms-91-15">15</a> <a href="#psalms-91-16">16</a></p>
<p id="psalms-91-1"><span class="verse-num">91:1</span> <span class="verse-body">psalmus cantici in die sabbati</span></p>
<p id="psalms-91-2"><span class="verse-num">91:2</span> <span class="verse-body">bonum est confiteri Domino et psallere nomini tuo Altissime</span></p>
<p id="psalms-91-3"><span class="verse-num">91:3</span> <span class="verse-body">ad adnuntiandam mane misericordiam tuam et fidem tuam in nocte</span></p>
<p id="psalms-91-4"><span class="verse-num">91:4</span> <span class="verse-body">in decacordo et in psalterio in cantico in cithara</span></p>
<p id="psalms-91-5"><span class="verse-num">91:5</span> <span class="verse-body">quoniam laetificasti me Domine in opere tuo in facturis manuum tuarum laudabo</span></p>
<p id="psalms-91-6"><span class="verse-num">91:6</span> <span class="verse-body">quam magnificata sunt opera tua Domine satis profundae factae sunt cogitationes tuae</span></p>
<p id="psalms-91-7"><span class="verse-num">91:7</span> <span class="verse-body">vir insipiens non cognoscet et stultus non intelleget istud</span></p>
<p id="psalms-91-8"><span class="verse-num">91:8</span> <span class="verse-body">germinaverunt impii quasi faenum et floruerunt omnes qui operantur iniquitatem ut contererentur usque in sempiternum</span></p>
<p id="psalms-91-9"><span class="verse-num">91:9</span> <span class="verse-body">tu autem Excelsus in aeternum Domine</span></p>
<p id="psalms-91-10"><span class="verse-num">91:10</span> <span class="verse-body">ecce enim inimici tui Domine ecce inimici tui peribunt et dissipabuntur omnes qui operantur iniquitatem</span></p>
<p id="psalms-91-11"><span class="verse-num">91:11</span> <span class="verse-body">et exaltabitur quasi monocerotis cornu meum et senecta mea in oleo uberi</span></p>
<p id="psalms-91-12"><span class="verse-num">91:12</span> <span class="verse-body">et dispiciet oculus meus eos qui insidiantur mihi de his qui consurgunt adversum me malignantibus audit auris mea</span></p>
<p id="psalms-91-13"><span class="verse-num">91:13</span> <span class="verse-body">iustus ut palma florebit ut cedrus in Libano multiplicabitur</span></p>
<p id="psalms-91-14"><span class="verse-num">91:14</span> <span class="verse-body">transplantati in domo Domini in atriis Dei nostri germinabunt</span></p>
<p id="psalms-91-15"><span class="verse-num">91:15</span> <span class="verse-body">adhuc fructificabunt in senectute pingues et frondentes erunt</span></p>
<p id="psalms-91-16"><span class="verse-num">91:16</span> <span class="verse-body">adnuntiantes quia rectus Dominus fortitudo mea et non est iniquitas in eo __________________________________________________________________</span></p>
<h2 id="psalms-ch-92">Chapter 92</h2>
<p class="verses"><a href="#psalms-92-1">1</a> <a href="#psalms-92-2">2</a> <a href="#psalms-92-3">3</a> <a href="#psalms-92-4">4</a> <a href="#psalms-92-5">5</a></p>
<p id="psalms-92-1"><span class="verse-num">92:1</span> <span class="verse-body">Dominus regnavit gloria indutus est indutus est Dominus fortitudine et accinctus est insuper adpendit orbem qui non commovebitur</span></p>
<p id="psalms-92-2"><span class="verse-num">92:2</span> <span class="verse-body">firmum solium tuum ex tunc ab aeterno tu es</span></p>
<p id="psalms-92-3"><span class="verse-num">92:3</span> <span class="verse-body">levaverunt flumina Domine levaverunt flumina voces suas levaverunt flumina gurgites suos</span></p>
<p id="psalms-92-4"><span class="verse-num">92:4</span> <span class="verse-body">a vocibus aquarum multarum grandes fluctus maris grandis in excelso Dominus</span></p>
<p id="psalms-92-5"><span class="verse-num">92:5</span> <span class="verse-body">testimonia tua fidelia facta sunt nimis domum tuam decet sanctitas Domine in longitudine dierum __________________________________________________________________</span></p>
<h2 id="psalms-ch-93">Chapter 93</h2>
<p class="verses"><a href="#psalms-93-1">1</a> <a href="#psalms-93-2">2</a> <a href="#psalms-93-3">3</a> <a href="#psalms-93-4">4</a> <a href="#psalms-93-5">5</a> <a href="#psalms-93-6">6</a> <a href="#psalms-93-7">7</a> <a href="#psalms-93-8">8</a> <a href="#psalms-93-9">9</a> <a href="#psalms-93-10">10</a> <a href="#psalms-93-11">11</a> <a href="#psalms-93-12">12</a> <a href="#psalms-93-13">13</a> <a href="#psalms-93-14">14</a> <a href="#psalms-93-15">15</a> <a href="#psalms-93-16">16</a> <a href="#psalms-93-17">17</a> <a href="#psalms-93-18">18</a> <a href="#psalms-93-19">19</a> <a href="#psalms-93-20">20</a> <a href="#psalms-93-21">21</a> <a href="#psalms-93-22">22</a> <a href="#psalms-93-23">23</a></p>
<p id="psalms-93-1"><span class="verse-num">93:1</span> <span class="verse-body">Deus ultionum Domine Deus ultionum ostendere</span></p>
<p id="psalms-93-2"><span class="verse-num">93:2</span> <span class="verse-body">elevare qui iudicas terram redde vicissitudinem superbis</span></p>
<p id="psalms-93-3"><span class="verse-num">93:3</span> <span class="verse-body">usquequo impii Domine usquequo impii exultabunt</span></p>
<p id="psalms-93-4"><span class="verse-num">93:4</span> <span class="verse-body">fluent loquentes antiquum garrient omnes qui operantur iniquitatem</span></p>
<p id="psalms-93-5"><span class="verse-num">93:5</span> <span class="verse-body">populum tuum Domine conterent et hereditatem tuam adfligent</span></p>
<p id="psalms-93-6"><span class="verse-num">93:6</span> <span class="verse-body">viduam et advenam interficient et pupillos occident</span></p>
<p id="psalms-93-7"><span class="verse-num">93:7</span> <span class="verse-body">et dixerunt non videbit Dominus et non intelleget Deus Iacob</span></p>
<p id="psalms-93-8"><span class="verse-num">93:8</span> <span class="verse-body">intellegite stulti in populo et insipientes aliquando discite</span></p>
<p id="psalms-93-9"><span class="verse-num">93:9</span> <span class="verse-body">qui plantavit aurem non audiet aut qui finxit oculum non videbit</span></p>
<p id="psalms-93-10"><span class="verse-num">93:10</span> <span class="verse-body">qui erudit gentes non arguet qui docet hominem scientiam</span></p>
<p id="psalms-93-11"><span class="verse-num">93:11</span> <span class="verse-body">Dominus novit cogitationes hominum quia vanae sunt</span></p>
<p id="psalms-93-12"><span class="verse-num">93:12</span> <span class="verse-body">beatus vir quem erudieris Domine et de lege tua docueris eum</span></p>
<p id="psalms-93-13"><span class="verse-num">93:13</span> <span class="verse-body">ut quiescat a diebus adflictionis donec fodiatur impio interitus</span></p>
<p id="psalms-93-14"><span class="verse-num">93:14</span> <span class="verse-body">non enim derelinquet Dominus populum suum et hereditatem suam non deseret</span></p>
<p id="psalms-93-15"><span class="verse-num">93:15</span> <span class="verse-body">quoniam ad iustitiam revertetur iudicium et sequentur illud omnes recti corde</span></p>
<p id="psalms-93-16"><span class="verse-num">93:16</span> <span class="verse-body">quis stabit pro me adversum malos quis stabit pro me adversum operarios iniquitatis</span></p>
<p id="psalms-93-17"><span class="verse-num">93:17</span> <span class="verse-body">nisi quia Dominus auxiliator meus paulo minus habitasset in inferno anima mea</span></p>
<p id="psalms-93-18"><span class="verse-num">93:18</span> <span class="verse-body">si dicebam commotus est pes meus misericordia tua Domine sustentabat me</span></p>
<p id="psalms-93-19"><span class="verse-num">93:19</span> <span class="verse-body">in multitudine cogitationum mearum quae sunt in me intrinsecus consolationes tuae delectabunt animam meam</span></p>
<p id="psalms-93-20"><span class="verse-num">93:20</span> <span class="verse-body">numquid particeps erit tui thronus insidiarum fingens laborem in praecepto</span></p>
<p id="psalms-93-21"><span class="verse-num">93:21</span> <span class="verse-body">copulabuntur adversus animam iusti et sanguinem innocentem condemnabunt</span></p>
<p id="psalms-93-22"><span class="verse-num">93:22</span> <span class="verse-body">erit autem Dominus mihi in refugium et Deus meus quasi petra spei meae</span></p>
<p id="psalms-93-23"><span class="verse-num">93:23</span> <span class="verse-body">et restitues super eos iniquitatem suam et in malitia sua perdes eos perdet eos Dominus Deus noster __________________________________________________________________</span></p>
<h2 id="psalms-ch-94">Chapter 94</h2>
<p class="verses"><a href="#psalms-94-1">1</a> <a href="#psalms-94-2">2</a> <a href="#psalms-94-3">3</a> <a href="#psalms-94-4">4</a> <a href="#psalms-94-5">5</a> <a href="#psalms-94-6">6</a> <a href="#psalms-94-7">7</a> <a href="#psalms-94-8">8</a> <a href="#psalms-94-9">9</a> <a href="#psalms-94-10">10</a> <a href="#psalms-94-11">11</a></p>
<p id="psalms-94-1"><span class="verse-num">94:1</span> <span class="verse-body">venite laudemus Dominum iubilemus petrae Iesu nostro</span></p>
<p id="psalms-94-2"><span class="verse-num">94:2</span> <span class="verse-body">praeoccupemus vultum eius in actione gratiarum in canticis iubilemus ei</span></p>
<p id="psalms-94-3"><span class="verse-num">94:3</span> <span class="verse-body">quoniam fortis et magnus Dominus et rex magnus super omnes deos</span></p>
<p id="psalms-94-4"><span class="verse-num">94:4</span> <span class="verse-body">in cuius manu fundamenta terrae et excelsa montium ipsius sunt</span></p>
<p id="psalms-94-5"><span class="verse-num">94:5</span> <span class="verse-body">cuius est mare ipse enim fecit illud et siccam manus eius plasmaverunt</span></p>
<p id="psalms-94-6"><span class="verse-num">94:6</span> <span class="verse-body">venite adoremus et curvemur flectamus genua ante faciem Domini factoris nostri</span></p>
<p id="psalms-94-7"><span class="verse-num">94:7</span> <span class="verse-body">quia ipse est Deus noster et nos populus pascuae eius et grex manus eius</span></p>
<p id="psalms-94-8"><span class="verse-num">94:8</span> <span class="verse-body">hodie si vocem eius audieritis nolite indurare corda vestra</span></p>
<p id="psalms-94-9"><span class="verse-num">94:9</span> <span class="verse-body">sicut in contradictione sicut in die temptationis in deserto ubi temptaverunt me patres vestri probaverunt me et viderunt opus meum</span></p>
<p id="psalms-94-10"><span class="verse-num">94:10</span> <span class="verse-body">quadraginta annis displicuit mihi generatio illa et dixi populus errans corde est</span></p>
<p id="psalms-94-11"><span class="verse-num">94:11</span> <span class="verse-body">et non cognoscens vias meas et iuravi in furore meo ut non introirent in requiem meam __________________________________________________________________</span></p>
<h2 id="psalms-ch-95">Chapter 95</h2>
<p class="verses"><a href="#psalms-95-1">1</a> <a href="#psalms-95-2">2</a> <a href="#psalms-95-3">3</a> <a href="#psalms-95-4">4</a> <a href="#psalms-95-5">5</a> <a href="#psalms-95-6">6</a> <a href="#psalms-95-7">7</a> <a href="#psalms-95-8">8</a> <a href="#psalms-95-9">9</a> <a href="#psalms-95-10">10</a> <a href="#psalms-95-11">11</a> <a href="#psalms-95-12">12</a> <a href="#psalms-95-13">13</a></p>
<p id="psalms-95-1"><span class="verse-num">95:1</span> <span class="verse-body">canite Domino canticum novum canite Domino omnis terra</span></p>
<p id="psalms-95-2"><span class="verse-num">95:2</span> <span class="verse-body">canite Domino benedicite nomini eius adnuntiate de die in diem salutare eius</span></p>
<p id="psalms-95-3"><span class="verse-num">95:3</span> <span class="verse-body">narrate in gentibus gloriam eius in universis populis mirabilia eius</span></p>
<p id="psalms-95-4"><span class="verse-num">95:4</span> <span class="verse-body">quia magnus Dominus et laudabilis nimis terribilis est super omnes deos</span></p>
<p id="psalms-95-5"><span class="verse-num">95:5</span> <span class="verse-body">omnes enim dii populorum sculptilia Dominus autem caelos fecit</span></p>
<p id="psalms-95-6"><span class="verse-num">95:6</span> <span class="verse-body">gloria et decor ante vultum eius fortitudo et exultatio in sanctuario eius</span></p>
<p id="psalms-95-7"><span class="verse-num">95:7</span> <span class="verse-body">adferte Domino familiae populorum adferte Domino gloriam et fortitudinem</span></p>
<p id="psalms-95-8"><span class="verse-num">95:8</span> <span class="verse-body">adferte Domino gloriam nomini eius levate munera et introite in atria eius</span></p>
<p id="psalms-95-9"><span class="verse-num">95:9</span> <span class="verse-body">adorate Dominum in decore sanctuarii paveat a facie eius omnis terra</span></p>
<p id="psalms-95-10"><span class="verse-num">95:10</span> <span class="verse-body">dicite in gentibus Dominus regnavit siquidem adpendit orbem inmobilem iudicabit populos in aequitate</span></p>
<p id="psalms-95-11"><span class="verse-num">95:11</span> <span class="verse-body">laetamini caeli et exultet terra tonet mare et plenitudo eius</span></p>
<p id="psalms-95-12"><span class="verse-num">95:12</span> <span class="verse-body">gaudeat ager et omnia quae in eo sunt tunc laudabunt universa ligna saltus</span></p>
<p id="psalms-95-13"><span class="verse-num">95:13</span> <span class="verse-body">ante faciem Domini quoniam venit quoniam venit iudicare terram iudicabit orbem in iusto et populos in fide sua __________________________________________________________________</span></p>
<h2 id="psalms-ch-96">Chapter 96</h2>
<p class="verses"><a href="#psalms-96-1">1</a> <a href="#psalms-96-2">2</a> <a href="#psalms-96-3">3</a> <a href="#psalms-96-4">4</a> <a href="#psalms-96-5">5</a> <a href="#psalms-96-6">6</a> <a href="#psalms-96-7">7</a> <a href="#psalms-96-8">8</a> <a href="#psalms-96-9">9</a> <a href="#psalms-96-10">10</a> <a href="#psalms-96-11">11</a> <a href="#psalms-96-12">12</a></p>
<p id="psalms-96-1"><span class="verse-num">96:1</span> <span class="verse-body">Dominus regnavit exultabit terra laetabuntur insulae multae</span></p>
<p id="psalms-96-2"><span class="verse-num">96:2</span> <span class="verse-body">nubes et caligo in circuitu eius iustitia et iudicium firmamentum solii eius</span></p>
<p id="psalms-96-3"><span class="verse-num">96:3</span> <span class="verse-body">ignis ante faciem eius ibit et exuret per circuitum hostes eius</span></p>
<p id="psalms-96-4"><span class="verse-num">96:4</span> <span class="verse-body">apparuerunt fulgora eius orbi vidit et contremuit terra</span></p>
<p id="psalms-96-5"><span class="verse-num">96:5</span> <span class="verse-body">montes sicut cera tabefacti sunt a facie Domini a facie dominatoris omnis terrae</span></p>
<p id="psalms-96-6"><span class="verse-num">96:6</span> <span class="verse-body">adnuntiaverunt caeli iustitiam eius et viderunt omnes populi gloriam eius</span></p>
<p id="psalms-96-7"><span class="verse-num">96:7</span> <span class="verse-body">confundantur universi qui serviunt sculptili qui gloriantur in idolis adorate eum omnes dii</span></p>
<p id="psalms-96-8"><span class="verse-num">96:8</span> <span class="verse-body">audivit et laetata est Sion et exultaverunt filiae Iudae propter iudicia tua Domine</span></p>
<p id="psalms-96-9"><span class="verse-num">96:9</span> <span class="verse-body">tu enim Dominus Excelsus super omnem terram vehementer elevatus es super universos deos</span></p>
<p id="psalms-96-10"><span class="verse-num">96:10</span> <span class="verse-body">qui diligitis Dominum odite malum custodit animas sanctorum suorum de manu impiorum eruet eos</span></p>
<p id="psalms-96-11"><span class="verse-num">96:11</span> <span class="verse-body">lux orta est iusto et rectis corde laetitia</span></p>
<p id="psalms-96-12"><span class="verse-num">96:12</span> <span class="verse-body">laetamini iusti in Domino et confitemini memoriae sanctae eius __________________________________________________________________</span></p>
<h2 id="psalms-ch-97">Chapter 97</h2>
<p class="verses"><a href="#psalms-97-1">1</a> <a href="#psalms-97-2">2</a> <a href="#psalms-97-3">3</a> <a href="#psalms-97-4">4</a> <a href="#psalms-97-5">5</a> <a href="#psalms-97-6">6</a> <a href="#psalms-97-7">7</a> <a href="#psalms-97-8">8</a> <a href="#psalms-97-9">9</a></p>
<p id="psalms-97-1"><span class="verse-num">97:1</span> <span class="verse-body">canticum cantate Domino canticum novum quia mirabilia fecit salvavit sibi dextera eius et brachium sanctum eius</span></p>
<p id="psalms-97-2"><span class="verse-num">97:2</span> <span class="verse-body">notum fecit Dominus salutare suum in conspectu gentium revelavit iustitiam suam</span></p>
<p id="psalms-97-3"><span class="verse-num">97:3</span> <span class="verse-body">recordatus est misericordiae suae et veritatis suae domui Iacob viderunt omnes fines terrae salutare Dei nostri</span></p>
<p id="psalms-97-4"><span class="verse-num">97:4</span> <span class="verse-body">iubilate Domino omnis terra vociferamini et laudate et canite</span></p>
<p id="psalms-97-5"><span class="verse-num">97:5</span> <span class="verse-body">cantate Domino in cithara in cithara et voce carminis</span></p>
<p id="psalms-97-6"><span class="verse-num">97:6</span> <span class="verse-body">in tubis et clangore bucinae iubilate coram rege Domino</span></p>
<p id="psalms-97-7"><span class="verse-num">97:7</span> <span class="verse-body">tonet mare et plenitudo eius orbis et habitatores eius</span></p>
<p id="psalms-97-8"><span class="verse-num">97:8</span> <span class="verse-body">flumina plaudent manu simul montes laudabunt</span></p>
<p id="psalms-97-9"><span class="verse-num">97:9</span> <span class="verse-body">ante Dominum quia venit iudicare terram iudicabit orbem in iustitia et populos in aequitatibus __________________________________________________________________</span></p>
<h2 id="psalms-ch-98">Chapter 98</h2>
<p class="verses"><a href="#psalms-98-1">1</a> <a href="#psalms-98-2">2</a> <a href="#psalms-98-3">3</a> <a href="#psalms-98-4">4</a> <a href="#psalms-98-5">5</a> <a href="#psalms-98-6">6</a> <a href="#psalms-98-7">7</a> <a href="#psalms-98-8">8</a> <a href="#psalms-98-9">9</a></p>
<p id="psalms-98-1"><span class="verse-num">98:1</span> <span class="verse-body">Dominus regnavit commoveantur populi sessor cherubin concutiatur terra</span></p>
<p id="psalms-98-2"><span class="verse-num">98:2</span> <span class="verse-body">Dominus in Sion magnus et excelsus est super omnes populos</span></p>
<p id="psalms-98-3"><span class="verse-num">98:3</span> <span class="verse-body">confiteantur nomini tuo magno et terribili sanctoque</span></p>
<p id="psalms-98-4"><span class="verse-num">98:4</span> <span class="verse-body">imperium regis iudicium diligit tu fundasti aequitates iudicium et iustitiam in Iacob tu fecisti</span></p>
<p id="psalms-98-5"><span class="verse-num">98:5</span> <span class="verse-body">exaltate Dominum Deum nostrum et adorate scabillum pedum eius quia sanctus est</span></p>
<p id="psalms-98-6"><span class="verse-num">98:6</span> <span class="verse-body">Moses et Aaron in sacerdotibus eius et Samuhel in his qui invocant nomen eius invocabant Dominum et ipse exaudivit eos</span></p>
<p id="psalms-98-7"><span class="verse-num">98:7</span> <span class="verse-body">in columna nubis loquebatur ad eos custodierunt testimonia eius et praeceptum dedit eis</span></p>
<p id="psalms-98-8"><span class="verse-num">98:8</span> <span class="verse-body">Domine Deus noster tu exaudisti eos Domine propitius fuisti eis et ultor super commutationibus eorum</span></p>
<p id="psalms-98-9"><span class="verse-num">98:9</span> <span class="verse-body">exaltate Dominum Deum nostrum et adorate in monte sancto eius quia sanctus Dominus Deus noster __________________________________________________________________</span></p>
<h2 id="psalms-ch-99">Chapter 99</h2>
<p class="verses"><a href="#psalms-99-1">1</a> <a href="#psalms-99-2">2</a> <a href="#psalms-99-3">3</a> <a href="#psalms-99-4">4</a> <a href="#psalms-99-5">5</a></p>
<p id="psalms-99-1"><span class="verse-num">99:1</span> <span class="verse-body">canticum in gratiarum actione</span></p>
<p id="psalms-99-2"><span class="verse-num">99:2</span> <span class="verse-body">iubilate Domino omnis terra servite Domino in laetitia ingredimini coram eo in laude</span></p>
<p id="psalms-99-3"><span class="verse-num">99:3</span> <span class="verse-body">scitote quoniam Dominus ipse est Deus ipse fecit nos et ipsius sumus populus eius et grex pascuae eius</span></p>
<p id="psalms-99-4"><span class="verse-num">99:4</span> <span class="verse-body">ingredimini portas eius in gratiarum actione atria eius in laude confitemini ei benedicite nomini eius</span></p>
<p id="psalms-99-5"><span class="verse-num">99:5</span> <span class="verse-body">quia bonus Dominus in sempiternum misericordia eius et usque ad generationem et generationem fides eius __________________________________________________________________</span></p>
<h2 id="psalms-ch-100">Chapter 100</h2>
<p class="verses"><a href="#psalms-100-1">1</a> <a href="#psalms-100-2">2</a> <a href="#psalms-100-3">3</a> <a href="#psalms-100-4">4</a> <a href="#psalms-100-5">5</a> <a href="#psalms-100-6">6</a> <a href="#psalms-100-7">7</a> <a href="#psalms-100-8">8</a></p>
<p id="psalms-100-1"><span class="verse-num">100:1</span> <span class="verse-body">David canticum misericordiam et iudicium cantabo tibi Domine psallam</span></p>
<p id="psalms-100-2"><span class="verse-num">100:2</span> <span class="verse-body">erudiar in via perfecta quando venies ad me ambulabo in simplicitate cordis mei in medio domus meae</span></p>
<p id="psalms-100-3"><span class="verse-num">100:3</span> <span class="verse-body">non ponam coram oculis meis verbum Belial facientem declinationes odivi nec adhesit mihi</span></p>
<p id="psalms-100-4"><span class="verse-num">100:4</span> <span class="verse-body">cor pravum recedet a me malum nesciam</span></p>
<p id="psalms-100-5"><span class="verse-num">100:5</span> <span class="verse-body">loquentem in abscondito contra proximum suum hunc interficiam superbum oculis et altum corde cum hoc esse non potero</span></p>
<p id="psalms-100-6"><span class="verse-num">100:6</span> <span class="verse-body">oculi mei ad fideles terrae ut habitent mecum ambulans in via simpliciter hic ministrabit mihi</span></p>
<p id="psalms-100-7"><span class="verse-num">100:7</span> <span class="verse-body">non habitabit in medio domus meae faciens dolum loquens mendacium non placebit in conspectu oculorum meorum</span></p>
<p id="psalms-100-8"><span class="verse-num">100:8</span> <span class="verse-body">mane perdam omnes impios terrae ut interficiam de civitate Domini universos qui operantur iniquitatem __________________________________________________________________</span></p>
<h2 id="psalms-ch-101">Chapter 101</h2>
<p class="verses"><a href="#psalms-101-1">1</a> <a href="#psalms-101-2">2</a> <a href="#psalms-101-3">3</a> <a href="#psalms-101-4">4</a> <a href="#psalms-101-5">5</a> <a href="#psalms-101-6">6</a> <a href="#psalms-101-7">7</a> <a href="#psalms-101-8">8</a> <a href="#psalms-101-9">9</a> <a href="#psalms-101-10">10</a> <a href="#psalms-101-11">11</a> <a href="#psalms-101-12">12</a> <a href="#psalms-101-13">13</a> <a href="#psalms-101-14">14</a> <a href="#psalms-101-15">15</a> <a href="#psalms-101-16">16</a> <a href="#psalms-101-17">17</a> <a href="#psalms-101-18">18</a> <a href="#psalms-101-19">19</a> <a href="#psalms-101-20">20</a> <a href="#psalms-101-21">21</a> <a href="#psalms-101-22">22</a> <a href="#psalms-101-23">23</a> <a href="#psalms-101-24">24</a> <a href="#psalms-101-25">25</a> <a href="#psalms-101-26">26</a> <a href="#psalms-101-27">27</a> <a href="#psalms-101-28">28</a> <a href="#psalms-101-29">29</a></p>
<p id="psalms-101-1"><span class="verse-num">101:1</span> <span class="verse-body">oratio pauperis quando sollicitus fuerit et coram Domino fuderit eloquium suum</span></p>
<p id="psalms-101-2"><span class="verse-num">101:2</span> <span class="verse-body">Domine audi orationem meam et clamor meus ad te veniat</span></p>
<p id="psalms-101-3"><span class="verse-num">101:3</span> <span class="verse-body">ne abscondas faciem tuam a me in die tribulationis meae inclina ad me aurem tuam in quacumque die invocavero velociter exaudi me</span></p>
<p id="psalms-101-4"><span class="verse-num">101:4</span> <span class="verse-body">quoniam consumpti sunt sicut fumus dies mei et ossa mea quasi frixa contabuerunt</span></p>
<p id="psalms-101-5"><span class="verse-num">101:5</span> <span class="verse-body">percussum est quasi faenum et arefactum est cor meum quia oblitus sum comedere panem meum</span></p>
<p id="psalms-101-6"><span class="verse-num">101:6</span> <span class="verse-body">a voce gemitus mei adhesit os meum carni meae</span></p>
<p id="psalms-101-7"><span class="verse-num">101:7</span> <span class="verse-body">adsimilatus sum pelicano deserti factus sum quasi bubo solitudinum</span></p>
<p id="psalms-101-8"><span class="verse-num">101:8</span> <span class="verse-body">vigilavi et fui sicut avis solitaria super tectum</span></p>
<p id="psalms-101-9"><span class="verse-num">101:9</span> <span class="verse-body">tota die exprobrabant mihi inimici mei exultantes per me iurabant</span></p>
<p id="psalms-101-10"><span class="verse-num">101:10</span> <span class="verse-body">quia cinerem sicut panem comedi et potum meum cum fletu miscui</span></p>
<p id="psalms-101-11"><span class="verse-num">101:11</span> <span class="verse-body">a facie indignationis et irae tuae quia elevasti me et adlisisti me</span></p>
<p id="psalms-101-12"><span class="verse-num">101:12</span> <span class="verse-body">dies mei quasi umbra inclinati sunt et ego quasi faenum arui</span></p>
<p id="psalms-101-13"><span class="verse-num">101:13</span> <span class="verse-body">tu autem Domine in aeternum permanes memoriale tuum in generatione et generatione</span></p>
<p id="psalms-101-14"><span class="verse-num">101:14</span> <span class="verse-body">tu suscitans misereberis Sion quia tempus est ut miserearis eius quoniam venit tempus quoniam venit pactum</span></p>
<p id="psalms-101-15"><span class="verse-num">101:15</span> <span class="verse-body">quoniam placitos fecerunt servi tui lapides eius et pulverem eius miserabilem</span></p>
<p id="psalms-101-16"><span class="verse-num">101:16</span> <span class="verse-body">et timebunt gentes nomen Domini et universi reges terrae gloriam tuam</span></p>
<p id="psalms-101-17"><span class="verse-num">101:17</span> <span class="verse-body">quia aedificavit Dominus Sion apparuit in gloria sua</span></p>
<p id="psalms-101-18"><span class="verse-num">101:18</span> <span class="verse-body">respexit ad orationem vacui et non dispexit orationem eorum</span></p>
<p id="psalms-101-19"><span class="verse-num">101:19</span> <span class="verse-body">scribatur hoc in generatione novissima et populus qui creabitur laudabit Dominum</span></p>
<p id="psalms-101-20"><span class="verse-num">101:20</span> <span class="verse-body">quoniam prospexit de excelso sanctuario suo Dominus de caelo terram contemplatus est</span></p>
<p id="psalms-101-21"><span class="verse-num">101:21</span> <span class="verse-body">ut audiret gemitum vincti ut solveret filios mortis</span></p>
<p id="psalms-101-22"><span class="verse-num">101:22</span> <span class="verse-body">ut narretur in Sion nomen Domini et laudatio eius in Hierusalem</span></p>
<p id="psalms-101-23"><span class="verse-num">101:23</span> <span class="verse-body">cum congregati fuerint populi simul et regna ut serviant Domino</span></p>
<p id="psalms-101-24"><span class="verse-num">101:24</span> <span class="verse-body">adflixit in via fortitudinem meam adbreviavit dies meos</span></p>
<p id="psalms-101-25"><span class="verse-num">101:25</span> <span class="verse-body">dicam Deus meus ne rapias me in dimidio dierum meorum in generatione generationum anni tui</span></p>
<p id="psalms-101-26"><span class="verse-num">101:26</span> <span class="verse-body">a principio terram fundasti et opus manuum tuarum caeli</span></p>
<p id="psalms-101-27"><span class="verse-num">101:27</span> <span class="verse-body">ipsi peribunt tu autem stabis et omnes quasi vestimentum adterentur et quasi pallium mutabis illos et mutabuntur</span></p>
<p id="psalms-101-28"><span class="verse-num">101:28</span> <span class="verse-body">tu autem ipse es et anni tui non deficient</span></p>
<p id="psalms-101-29"><span class="verse-num">101:29</span> <span class="verse-body">filii servorum tuorum habitabunt et semen eorum ante faciem eorum perseverabit __________________________________________________________________</span></p>
<h2 id="psalms-ch-102">Chapter 102</h2>
<p class="verses"><a href="#psalms-102-1">1</a> <a href="#psalms-102-2">2</a> <a href="#psalms-102-3">3</a> <a href="#psalms-102-4">4</a> <a href="#psalms-102-5">5</a> <a href="#psalms-102-6">6</a> <a href="#psalms-102-7">7</a> <a href="#psalms-102-8">8</a> <a href="#psalms-102-9">9</a> <a href="#psalms-102-10">10</a> <a href="#psalms-102-11">11</a> <a href="#psalms-102-12">12</a> <a href="#psalms-102-13">13</a> <a href="#psalms-102-14">14</a> <a href="#psalms-102-15">15</a> <a href="#psalms-102-16">16</a> <a href="#psalms-102-17">17</a> <a href="#psalms-102-18">18</a> <a href="#psalms-102-19">19</a> <a href="#psalms-102-20">20</a> <a href="#psalms-102-21">21</a> <a href="#psalms-102-22">22</a></p>
<p id="psalms-102-1"><span class="verse-num">102:1</span> <span class="verse-body">David benedic anima mea Domino et omnia viscera mea nomini sancto eius</span></p>
<p id="psalms-102-2"><span class="verse-num">102:2</span> <span class="verse-body">benedic anima mea Domino et noli oblivisci omnium retributionum eius</span></p>
<p id="psalms-102-3"><span class="verse-num">102:3</span> <span class="verse-body">qui propitiatur cunctis iniquitatibus tuis et sanat omnes infirmitates tuas</span></p>
<p id="psalms-102-4"><span class="verse-num">102:4</span> <span class="verse-body">qui redimit de corruptione vitam tuam et coronat te misericordia et miserationibus</span></p>
<p id="psalms-102-5"><span class="verse-num">102:5</span> <span class="verse-body">qui replet bonis ornamentum tuum innovabitur sicut aquilae iuventus tua</span></p>
<p id="psalms-102-6"><span class="verse-num">102:6</span> <span class="verse-body">faciens iustitias Dominus et iudicia cunctis qui calumniam sustinent</span></p>
<p id="psalms-102-7"><span class="verse-num">102:7</span> <span class="verse-body">notas fecit vias suas Mosi filiis Israhel cogitationes suas</span></p>
<p id="psalms-102-8"><span class="verse-num">102:8</span> <span class="verse-body">misericors et clemens Dominus patiens et multae miserationis</span></p>
<p id="psalms-102-9"><span class="verse-num">102:9</span> <span class="verse-body">non in sempiternum iudicabit neque in aeternum irascetur</span></p>
<p id="psalms-102-10"><span class="verse-num">102:10</span> <span class="verse-body">non secundum peccata nostra fecit nobis neque secundum iniquitates nostras retribuit nobis</span></p>
<p id="psalms-102-11"><span class="verse-num">102:11</span> <span class="verse-body">quantum enim excelsius est caelum terra tantum confortata est misericordia eius super timentes eum</span></p>
<p id="psalms-102-12"><span class="verse-num">102:12</span> <span class="verse-body">quantum longe est oriens ab occidente tantum longe fecit a nobis scelera nostra</span></p>
<p id="psalms-102-13"><span class="verse-num">102:13</span> <span class="verse-body">sicut miseretur pater filiorum misertus est Dominus timentibus se</span></p>
<p id="psalms-102-14"><span class="verse-num">102:14</span> <span class="verse-body">ipse enim novit plasmationem nostram recordatus est quia pulvis sumus</span></p>
<p id="psalms-102-15"><span class="verse-num">102:15</span> <span class="verse-body">homo quasi herba dies eius sicut flos agri sic florebit</span></p>
<p id="psalms-102-16"><span class="verse-num">102:16</span> <span class="verse-body">quia spiritus pertransiit eum et non subsistet et non cognoscet eum ultra locus eius</span></p>
<p id="psalms-102-17"><span class="verse-num">102:17</span> <span class="verse-body">misericordia autem Domini ab aeterno et usque in aeternum super timentes eum et iustitia eius in filios filiorum</span></p>
<p id="psalms-102-18"><span class="verse-num">102:18</span> <span class="verse-body">his qui custodiunt pactum eius et recordantur praeceptorum eius ad facienda ea</span></p>
<p id="psalms-102-19"><span class="verse-num">102:19</span> <span class="verse-body">Dominus in caelo stabilivit thronum suum et regnum illius omnium dominatur</span></p>
<p id="psalms-102-20"><span class="verse-num">102:20</span> <span class="verse-body">benedicite Domino angeli eius fortes robore facientes verbum eius oboedientes voci sermonis eius</span></p>
<p id="psalms-102-21"><span class="verse-num">102:21</span> <span class="verse-body">benedicite Domino omnes exercitus eius ministri eius qui facitis placitum illius</span></p>
<p id="psalms-102-22"><span class="verse-num">102:22</span> <span class="verse-body">benedicite Domino universa opera eius in omnibus locis potestatis eius benedic anima mea Domino __________________________________________________________________</span></p>
<h2 id="psalms-ch-103">Chapter 103</h2>
<p class="verses"><a href="#psalms-103-1">1</a> <a href="#psalms-103-2">2</a> <a href="#psalms-103-3">3</a> <a href="#psalms-103-4">4</a> <a href="#psalms-103-5">5</a> <a href="#psalms-103-6">6</a> <a href="#psalms-103-7">7</a> <a href="#psalms-103-8">8</a> <a href="#psalms-103-9">9</a> <a href="#psalms-103-10">10</a> <a href="#psalms-103-11">11</a> <a href="#psalms-103-12">12</a> <a href="#psalms-103-13">13</a> <a href="#psalms-103-14">14</a> <a href="#psalms-103-15">15</a> <a href="#psalms-103-16">16</a> <a href="#psalms-103-17">17</a> <a href="#psalms-103-18">18</a> <a href="#psalms-103-19">19</a> <a href="#psalms-103-20">20</a> <a href="#psalms-103-21">21</a> <a href="#psalms-103-22">22</a> <a href="#psalms-103-23">23</a> <a href="#psalms-103-24">24</a> <a href="#psalms-103-25">25</a> <a href="#psalms-103-26">26</a> <a href="#psalms-103-27">27</a> <a href="#psalms-103-28">28</a> <a href="#psalms-103-29">29</a> <a href="#psalms-103-30">30</a> <a href="#psalms-103-31">31</a> <a href="#psalms-103-32">32</a> <a href="#psalms-103-33">33</a> <a href="#psalms-103-34">34</a> <a href="#psalms-103-35">35</a></p>
<p id="psalms-103-1"><span class="verse-num">103:1</span> <span class="verse-body">benedic anima mea Domino Domine Deus meus magnificatus es nimis gloria et decore indutus es</span></p>
<p id="psalms-103-2"><span class="verse-num">103:2</span> <span class="verse-body">amictus luce quasi vestimento extendens caelos ut pellem</span></p>
<p id="psalms-103-3"><span class="verse-num">103:3</span> <span class="verse-body">qui tegis aquis cenacula eius qui ponis nubes currum tuum qui ambulas super pinnas venti</span></p>
<p id="psalms-103-4"><span class="verse-num">103:4</span> <span class="verse-body">qui facis angelos tuos spiritus ministros tuos ignem urentem</span></p>
<p id="psalms-103-5"><span class="verse-num">103:5</span> <span class="verse-body">qui fundasti terram super basem suam non commovebitur in saeculum et in saeculum</span></p>
<p id="psalms-103-6"><span class="verse-num">103:6</span> <span class="verse-body">abysso quasi vestimento operuisti eam super montes stabunt aquae</span></p>
<p id="psalms-103-7"><span class="verse-num">103:7</span> <span class="verse-body">ab increpatione tua fugient a voce tonitrui tui formidabunt</span></p>
<p id="psalms-103-8"><span class="verse-num">103:8</span> <span class="verse-body">ascendent montes et descendent campi ad locum quem fundasti eis</span></p>
<p id="psalms-103-9"><span class="verse-num">103:9</span> <span class="verse-body">terminum posuisti quem non pertransibunt nec revertentur ut operiant terram</span></p>
<p id="psalms-103-10"><span class="verse-num">103:10</span> <span class="verse-body">qui emittis fontes in convallibus ut inter medios montes fluant</span></p>
<p id="psalms-103-11"><span class="verse-num">103:11</span> <span class="verse-body">ut bibant omnia animalia regionum et reficiat onager sitim suam</span></p>
<p id="psalms-103-12"><span class="verse-num">103:12</span> <span class="verse-body">super ea volucres caeli morabuntur de medio nemorum dabunt vocem</span></p>
<p id="psalms-103-13"><span class="verse-num">103:13</span> <span class="verse-body">qui inrigas montes de cenaculis tuis de fructu operum tuorum implebitur terra</span></p>
<p id="psalms-103-14"><span class="verse-num">103:14</span> <span class="verse-body">germinans herbam iumentis et faenum servituti hominum ut educat panem de terra</span></p>
<p id="psalms-103-15"><span class="verse-num">103:15</span> <span class="verse-body">et vinum laetificat cor hominis ad exhilarandam faciem oleo panis autem cor hominis roborat</span></p>
<p id="psalms-103-16"><span class="verse-num">103:16</span> <span class="verse-body">saturabuntur ligna Domini cedri Libani quas plantasti</span></p>
<p id="psalms-103-17"><span class="verse-num">103:17</span> <span class="verse-body">ibi aves nidificabunt milvo abies domus eius</span></p>
<p id="psalms-103-18"><span class="verse-num">103:18</span> <span class="verse-body">montes excelsi cervis petra refugium ericiis</span></p>
<p id="psalms-103-19"><span class="verse-num">103:19</span> <span class="verse-body">fecit lunam per tempora sol cognovit occubitum suum</span></p>
<p id="psalms-103-20"><span class="verse-num">103:20</span> <span class="verse-body">posuisti tenebras et facta est nox in ipsa moventur omnes bestiae silvae</span></p>
<p id="psalms-103-21"><span class="verse-num">103:21</span> <span class="verse-body">leones rugientes ad praedam et quaerentes a Deo escam sibi</span></p>
<p id="psalms-103-22"><span class="verse-num">103:22</span> <span class="verse-body">oriente sole recedent et in speluncis suis cubabunt</span></p>
<p id="psalms-103-23"><span class="verse-num">103:23</span> <span class="verse-body">egreditur homo ad opus suum et ad servitutem suam usque ad vesperam</span></p>
<p id="psalms-103-24"><span class="verse-num">103:24</span> <span class="verse-body">quam multa sunt opera tua Domine omnia in sapientia fecisti impleta est terra possessione tua</span></p>
<p id="psalms-103-25"><span class="verse-num">103:25</span> <span class="verse-body">hoc mare magnum et latum manibus ibi reptilia innumerabilia animalia parva cum grandibus</span></p>
<p id="psalms-103-26"><span class="verse-num">103:26</span> <span class="verse-body">ibi naves pertranseunt Leviathan istum plasmasti ut inluderet ei</span></p>
<p id="psalms-103-27"><span class="verse-num">103:27</span> <span class="verse-body">omnia in te sperant ut des cibum eis in tempore suo</span></p>
<p id="psalms-103-28"><span class="verse-num">103:28</span> <span class="verse-body">dante te illis colligent aperiente manum tuam replebuntur bono</span></p>
<p id="psalms-103-29"><span class="verse-num">103:29</span> <span class="verse-body">abscondes vultum tuum et turbabuntur auferes spiritum eorum et deficient et in pulverem suum revertentur</span></p>
<p id="psalms-103-30"><span class="verse-num">103:30</span> <span class="verse-body">emittes spiritum tuum et creabuntur et instaurabis faciem terrae</span></p>
<p id="psalms-103-31"><span class="verse-num">103:31</span> <span class="verse-body">sit gloria Domini in sempiternum laetabitur Dominus in operibus suis</span></p>
<p id="psalms-103-32"><span class="verse-num">103:32</span> <span class="verse-body">qui respicit terram et tremet tangit montes et fumabunt</span></p>
<p id="psalms-103-33"><span class="verse-num">103:33</span> <span class="verse-body">cantabo Domino in vita mea psallam Deo quamdiu sum</span></p>
<p id="psalms-103-34"><span class="verse-num">103:34</span> <span class="verse-body">placeat ei eloquium meum ego autem laetabor in Domino</span></p>
<p id="psalms-103-35"><span class="verse-num">103:35</span> <span class="verse-body">deficiant peccatores de terra et impii ultra non sint benedic anima mea Domino __________________________________________________________________</span></p>
<h2 id="psalms-ch-104">Chapter 104</h2>
<p class="verses"><a href="#psalms-104-1">1</a> <a href="#psalms-104-2">2</a> <a href="#psalms-104-3">3</a> <a href="#psalms-104-4">4</a> <a href="#psalms-104-5">5</a> <a href="#psalms-104-6">6</a> <a href="#psalms-104-7">7</a> <a href="#psalms-104-8">8</a> <a href="#psalms-104-9">9</a> <a href="#psalms-104-10">10</a> <a href="#psalms-104-11">11</a> <a href="#psalms-104-12">12</a> <a href="#psalms-104-13">13</a> <a href="#psalms-104-14">14</a> <a href="#psalms-104-15">15</a> <a href="#psalms-104-16">16</a> <a href="#psalms-104-17">17</a> <a href="#psalms-104-18">18</a> <a href="#psalms-104-19">19</a> <a href="#psalms-104-20">20</a> <a href="#psalms-104-21">21</a> <a href="#psalms-104-22">22</a> <a href="#psalms-104-23">23</a> <a href="#psalms-104-24">24</a> <a href="#psalms-104-25">25</a> <a href="#psalms-104-26">26</a> <a href="#psalms-104-27">27</a> <a href="#psalms-104-28">28</a> <a href="#psalms-104-29">29</a> <a href="#psalms-104-30">30</a> <a href="#psalms-104-31">31</a> <a href="#psalms-104-32">32</a> <a href="#psalms-104-33">33</a> <a href="#psalms-104-34">34</a> <a href="#psalms-104-35">35</a> <a href="#psalms-104-36">36</a> <a href="#psalms-104-37">37</a> <a href="#psalms-104-38">38</a> <a href="#psalms-104-39">39</a> <a href="#psalms-104-40">40</a> <a href="#psalms-104-41">41</a> <a href="#psalms-104-42">42</a> <a href="#psalms-104-43">43</a> <a href="#psalms-104-44">44</a> <a href="#psalms-104-45">45</a></p>
<p id="psalms-104-1"><span class="verse-num">104:1</span> <span class="verse-body">alleluia confitemini Domino invocate nomen eius notas facite populis cogitationes eius</span></p>
<p id="psalms-104-2"><span class="verse-num">104:2</span> <span class="verse-body">canite ei et psallite illi loquimini in universis mirabilibus eius</span></p>
<p id="psalms-104-3"><span class="verse-num">104:3</span> <span class="verse-body">exultate in nomine sancto eius laetetur cor quaerentium Dominum</span></p>
<p id="psalms-104-4"><span class="verse-num">104:4</span> <span class="verse-body">quaerite Dominum et virtutem eius quaerite faciem eius iugiter</span></p>
<p id="psalms-104-5"><span class="verse-num">104:5</span> <span class="verse-body">recordamini mirabilium eius quae fecit signorum et iudiciorum oris eius</span></p>
<p id="psalms-104-6"><span class="verse-num">104:6</span> <span class="verse-body">semen Abraham servi eius filii Iacob electi eius</span></p>
<p id="psalms-104-7"><span class="verse-num">104:7</span> <span class="verse-body">ipse Dominus Deus noster in universa terra iudicia eius</span></p>
<p id="psalms-104-8"><span class="verse-num">104:8</span> <span class="verse-body">recordatus est in aeternum pacti sui verbi quod praecepit in mille generationes</span></p>
<p id="psalms-104-9"><span class="verse-num">104:9</span> <span class="verse-body">quod pepigit cum Abraham et iuramenti sui cum Isaac</span></p>
<p id="psalms-104-10"><span class="verse-num">104:10</span> <span class="verse-body">et firmavit illud cum Iacob in lege cum Israhel pactum sempiternum</span></p>
<p id="psalms-104-11"><span class="verse-num">104:11</span> <span class="verse-body">dicens tibi dabo terram Chanaan funiculum hereditatis vestrae</span></p>
<p id="psalms-104-12"><span class="verse-num">104:12</span> <span class="verse-body">cum essent viri pauci modici et advenae in ea</span></p>
<p id="psalms-104-13"><span class="verse-num">104:13</span> <span class="verse-body">et transierunt de gente in gentem de regno ad populum alterum</span></p>
<p id="psalms-104-14"><span class="verse-num">104:14</span> <span class="verse-body">non dimisit hominem ut noceret eis et corripuit pro eis reges</span></p>
<p id="psalms-104-15"><span class="verse-num">104:15</span> <span class="verse-body">nolite tangere christos meos et prophetas meos nolite adfligere</span></p>
<p id="psalms-104-16"><span class="verse-num">104:16</span> <span class="verse-body">et vocavit famem super terram omnem virgam panis contrivit</span></p>
<p id="psalms-104-17"><span class="verse-num">104:17</span> <span class="verse-body">misit ante faciem eorum virum in servum venundatus est Ioseph</span></p>
<p id="psalms-104-18"><span class="verse-num">104:18</span> <span class="verse-body">adflixerunt in conpede pedes eius in ferrum venit anima eius</span></p>
<p id="psalms-104-19"><span class="verse-num">104:19</span> <span class="verse-body">usque ad tempus donec veniret sermo eius eloquium Domini probavit eum</span></p>
<p id="psalms-104-20"><span class="verse-num">104:20</span> <span class="verse-body">misit rex et solvit eum princeps populorum et dimisit illum</span></p>
<p id="psalms-104-21"><span class="verse-num">104:21</span> <span class="verse-body">posuit eum dominum domus suae et principem in omni possessione sua</span></p>
<p id="psalms-104-22"><span class="verse-num">104:22</span> <span class="verse-body">ut erudiret principes eius secundum voluntatem suam et senes eius sapientiam doceret</span></p>
<p id="psalms-104-23"><span class="verse-num">104:23</span> <span class="verse-body">et ingressus est Israhel Aegyptum et Iacob advena fuit in terra Ham</span></p>
<p id="psalms-104-24"><span class="verse-num">104:24</span> <span class="verse-body">et crescere fecit populum suum nimis et roboravit eum super hostes eius</span></p>
<p id="psalms-104-25"><span class="verse-num">104:25</span> <span class="verse-body">convertit cor eorum ut odio haberent populum eius ut dolose agerent contra servos illius</span></p>
<p id="psalms-104-26"><span class="verse-num">104:26</span> <span class="verse-body">misit Mosen servum suum Aaron quem elegit sibi</span></p>
<p id="psalms-104-27"><span class="verse-num">104:27</span> <span class="verse-body">posuit in eis verba signorum suorum et portentorum in terra Ham</span></p>
<p id="psalms-104-28"><span class="verse-num">104:28</span> <span class="verse-body">misit tenebras et contenebravit et non fuerunt increduli verbis eius</span></p>
<p id="psalms-104-29"><span class="verse-num">104:29</span> <span class="verse-body">commutavit aquas eorum in sanguinem et occidit pisces eorum</span></p>
<p id="psalms-104-30"><span class="verse-num">104:30</span> <span class="verse-body">ebullivit terra eorum ranas in cubiculis regum eorum</span></p>
<p id="psalms-104-31"><span class="verse-num">104:31</span> <span class="verse-body">dixit et venit musca omnimoda scinifes in universis terminis eorum</span></p>
<p id="psalms-104-32"><span class="verse-num">104:32</span> <span class="verse-body">dedit pluvias eorum grandinem ignem flammantem in terra eorum</span></p>
<p id="psalms-104-33"><span class="verse-num">104:33</span> <span class="verse-body">et percussit vineam eorum et ficum eorum et confregit lignum finium eorum</span></p>
<p id="psalms-104-34"><span class="verse-num">104:34</span> <span class="verse-body">dixit et venit lucusta et bruchus cuius non erat numerus</span></p>
<p id="psalms-104-35"><span class="verse-num">104:35</span> <span class="verse-body">et comedit omne faenum terrae eorum et devoravit fructum terrae eorum</span></p>
<p id="psalms-104-36"><span class="verse-num">104:36</span> <span class="verse-body">et percussit omne primogenitum in terra eorum primitias universi partus eorum</span></p>
<p id="psalms-104-37"><span class="verse-num">104:37</span> <span class="verse-body">et eduxit eos cum argento et auro et non erat in tribubus eorum infirmus</span></p>
<p id="psalms-104-38"><span class="verse-num">104:38</span> <span class="verse-body">laetata est Aegyptus cum egrederentur quoniam inruerat terror eorum super eos</span></p>
<p id="psalms-104-39"><span class="verse-num">104:39</span> <span class="verse-body">expandit nubem in tentorium et ignem ut luceret nocte</span></p>
<p id="psalms-104-40"><span class="verse-num">104:40</span> <span class="verse-body">petierunt et adduxit ortygometran et pane caelesti saturavit eos</span></p>
<p id="psalms-104-41"><span class="verse-num">104:41</span> <span class="verse-body">aperuit petram et fluxerunt aquae cucurrerunt in aridis flumina</span></p>
<p id="psalms-104-42"><span class="verse-num">104:42</span> <span class="verse-body">quia recordatus est verbi sancti sui cum Abraham servo suo</span></p>
<p id="psalms-104-43"><span class="verse-num">104:43</span> <span class="verse-body">et eduxit populum suum in laetitia laudantes electos suos</span></p>
<p id="psalms-104-44"><span class="verse-num">104:44</span> <span class="verse-body">et dedit eis terras gentium et laborem tribuum possederunt</span></p>
<p id="psalms-104-45"><span class="verse-num">104:45</span> <span class="verse-body">ut custodirent caerimonias eius et leges eius servarent alleluia __________________________________________________________________</span></p>
<h2 id="psalms-ch-105">Chapter 105</h2>
<p class="verses"><a href="#psalms-105-1">1</a> <a href="#psalms-105-2">2</a> <a href="#psalms-105-3">3</a> <a href="#psalms-105-4">4</a> <a href="#psalms-105-5">5</a> <a href="#psalms-105-6">6</a> <a href="#psalms-105-7">7</a> <a href="#psalms-105-8">8</a> <a href="#psalms-105-9">9</a> <a href="#psalms-105-10">10</a> <a href="#psalms-105-11">11</a> <a href="#psalms-105-12">12</a> <a href="#psalms-105-13">13</a> <a href="#psalms-105-14">14</a> <a href="#psalms-105-15">15</a> <a href="#psalms-105-16">16</a> <a href="#psalms-105-17">17</a> <a href="#psalms-105-18">18</a> <a href="#psalms-105-19">19</a> <a href="#psalms-105-20">20</a> <a href="#psalms-105-21">21</a> <a href="#psalms-105-22">22</a> <a href="#psalms-105-23">23</a> <a href="#psalms-105-24">24</a> <a href="#psalms-105-25">25</a> <a href="#psalms-105-26">26</a> <a href="#psalms-105-27">27</a> <a href="#psalms-105-28">28</a> <a href="#psalms-105-29">29</a> <a href="#psalms-105-30">30</a> <a href="#psalms-105-31">31</a> <a href="#psalms-105-32">32</a> <a href="#psalms-105-33">33</a> <a href="#psalms-105-34">34</a> <a href="#psalms-105-35">35</a> <a href="#psalms-105-36">36</a> <a href="#psalms-105-37">37</a> <a href="#psalms-105-38">38</a> <a href="#psalms-105-39">39</a> <a href="#psalms-105-40">40</a> <a href="#psalms-105-41">41</a> <a href="#psalms-105-42">42</a> <a href="#psalms-105-43">43</a> <a href="#psalms-105-44">44</a> <a href="#psalms-105-45">45</a> <a href="#psalms-105-46">46</a> <a href="#psalms-105-47">47</a> <a href="#psalms-105-48">48</a></p>
<p id="psalms-105-1"><span class="verse-num">105:1</span> <span class="verse-body">alleluia confitemini Domino quoniam bonus quoniam in aeternum misericordia eius</span></p>
<p id="psalms-105-2"><span class="verse-num">105:2</span> <span class="verse-body">quis loquetur fortitudines Domini auditas faciet omnes laudes eius</span></p>
<p id="psalms-105-3"><span class="verse-num">105:3</span> <span class="verse-body">beati qui custodiunt iudicium et faciunt iustitiam in omni tempore</span></p>
<p id="psalms-105-4"><span class="verse-num">105:4</span> <span class="verse-body">recordare mei Domine in repropitiatione populi tui visita me in salutari tuo</span></p>
<p id="psalms-105-5"><span class="verse-num">105:5</span> <span class="verse-body">ut videam bona electorum tuorum et laeter in laetitia gentis tuae et exultem cum hereditate tua</span></p>
<p id="psalms-105-6"><span class="verse-num">105:6</span> <span class="verse-body">peccavimus cum patribus nostris inique fecimus impie egimus</span></p>
<p id="psalms-105-7"><span class="verse-num">105:7</span> <span class="verse-body">patres nostri in Aegypto non intellexerunt mirabilia tua non sunt recordati multitudinis misericordiae tuae et ad iracundiam provocaverunt super mare in mari Rubro</span></p>
<p id="psalms-105-8"><span class="verse-num">105:8</span> <span class="verse-body">salvavit autem eos propter nomen suum ut ostenderet fortitudinem suam</span></p>
<p id="psalms-105-9"><span class="verse-num">105:9</span> <span class="verse-body">et comminatus est mari Rubro et aruit et transduxit eos per abyssos quasi in deserto</span></p>
<p id="psalms-105-10"><span class="verse-num">105:10</span> <span class="verse-body">et salvavit eos de manu odientis et redemit eos de manu inimici</span></p>
<p id="psalms-105-11"><span class="verse-num">105:11</span> <span class="verse-body">et operuit aqua hostes eorum unus de ipsis non superfuit</span></p>
<p id="psalms-105-12"><span class="verse-num">105:12</span> <span class="verse-body">et crediderunt verbis eius cecineruntque laudem eius</span></p>
<p id="psalms-105-13"><span class="verse-num">105:13</span> <span class="verse-body">cito obliti sunt operum illius nec expectaverunt voluntatem eius</span></p>
<p id="psalms-105-14"><span class="verse-num">105:14</span> <span class="verse-body">et desideraverunt desiderium in deserto et temptaverunt Deum in solitudine</span></p>
<p id="psalms-105-15"><span class="verse-num">105:15</span> <span class="verse-body">dedit ergo eis petitionem eorum et misit tenuitatem in animam eorum</span></p>
<p id="psalms-105-16"><span class="verse-num">105:16</span> <span class="verse-body">et zelati sunt Mosen in castris Aaron sanctum Domini</span></p>
<p id="psalms-105-17"><span class="verse-num">105:17</span> <span class="verse-body">aperta est terra et devoravit Dathan et operuit synagogam Abiram</span></p>
<p id="psalms-105-18"><span class="verse-num">105:18</span> <span class="verse-body">et succensus est ignis in synagoga eorum flamma exusit impios</span></p>
<p id="psalms-105-19"><span class="verse-num">105:19</span> <span class="verse-body">fecerunt vitulum in Horeb et adoraverunt conflatile</span></p>
<p id="psalms-105-20"><span class="verse-num">105:20</span> <span class="verse-body">et mutaverunt gloriam suam in similitudine bovis comedentis faenum</span></p>
<p id="psalms-105-21"><span class="verse-num">105:21</span> <span class="verse-body">obliti sunt Dei salvatoris sui qui fecit magnalia in Aegypto</span></p>
<p id="psalms-105-22"><span class="verse-num">105:22</span> <span class="verse-body">mirabilia in terra Ham terribilia super mare Rubrum</span></p>
<p id="psalms-105-23"><span class="verse-num">105:23</span> <span class="verse-body">dixit ergo ut contereret eos nisi Moses electus eius stetisset medius contra faciem illius ut converteret indignationem eius et non interficeret</span></p>
<p id="psalms-105-24"><span class="verse-num">105:24</span> <span class="verse-body">et dispexerunt terram desiderabilem nec crediderunt sermoni eius</span></p>
<p id="psalms-105-25"><span class="verse-num">105:25</span> <span class="verse-body">et murmuraverunt in tabernaculis suis non audierunt vocem Domini</span></p>
<p id="psalms-105-26"><span class="verse-num">105:26</span> <span class="verse-body">et levavit manum suam super eos ut deiceret eos in deserto</span></p>
<p id="psalms-105-27"><span class="verse-num">105:27</span> <span class="verse-body">et ut deiceret semen eorum in gentibus et dispergeret eos in terris</span></p>
<p id="psalms-105-28"><span class="verse-num">105:28</span> <span class="verse-body">et consecrati sunt Beelphegor et comederunt victimas mortuorum</span></p>
<p id="psalms-105-29"><span class="verse-num">105:29</span> <span class="verse-body">et concitaverunt eum in studiis suis et percussit eos plaga</span></p>
<p id="psalms-105-30"><span class="verse-num">105:30</span> <span class="verse-body">stetit autem Finees et deiudicavit et est retenta percussio</span></p>
<p id="psalms-105-31"><span class="verse-num">105:31</span> <span class="verse-body">et reputatum est ei in iustitia in generatione et generatione usque in aeternum</span></p>
<p id="psalms-105-32"><span class="verse-num">105:32</span> <span class="verse-body">et provocaverunt super aquam Contradictionis et adflictus est Moses propter eos</span></p>
<p id="psalms-105-33"><span class="verse-num">105:33</span> <span class="verse-body">quia provocaverunt spiritum eius et praecepit labiis suis</span></p>
<p id="psalms-105-34"><span class="verse-num">105:34</span> <span class="verse-body">non exterminaverunt populos quos dixit Dominus eis</span></p>
<p id="psalms-105-35"><span class="verse-num">105:35</span> <span class="verse-body">et commixti sunt gentibus et didicerunt opera eorum</span></p>
<p id="psalms-105-36"><span class="verse-num">105:36</span> <span class="verse-body">et servierunt sculptilibus eorum et factum est eis in scandalum</span></p>
<p id="psalms-105-37"><span class="verse-num">105:37</span> <span class="verse-body">et immolaverunt filios suos et filias suas daemonibus</span></p>
<p id="psalms-105-38"><span class="verse-num">105:38</span> <span class="verse-body">et effuderunt sanguinem innocentem sanguinem filiorum suorum et filiarum suarum quos immolaverunt sculptilibus Chanaan et polluta est terra sanguinibus</span></p>
<p id="psalms-105-39"><span class="verse-num">105:39</span> <span class="verse-body">et coinquinati sunt in operibus suis et fornicati sunt in studiis suis</span></p>
<p id="psalms-105-40"><span class="verse-num">105:40</span> <span class="verse-body">iratus est itaque furor Domini in populum suum et abominatus est hereditatem suam</span></p>
<p id="psalms-105-41"><span class="verse-num">105:41</span> <span class="verse-body">et dedit eos in manu gentium et dominati sunt eorum qui oderant eos</span></p>
<p id="psalms-105-42"><span class="verse-num">105:42</span> <span class="verse-body">et adflixerunt eos inimici sui et humiliati sunt sub manu eorum</span></p>
<p id="psalms-105-43"><span class="verse-num">105:43</span> <span class="verse-body">multis vicibus liberavit eos ipsi vero provocabant in consiliis suis et humiliati sunt propter iniquitates suas</span></p>
<p id="psalms-105-44"><span class="verse-num">105:44</span> <span class="verse-body">et vidit tribulationem eorum cum audiret eos rogantes</span></p>
<p id="psalms-105-45"><span class="verse-num">105:45</span> <span class="verse-body">et recordatus est pacti sui cum eis et paenituit eum secundum multitudinem misericordiae suae</span></p>
<p id="psalms-105-46"><span class="verse-num">105:46</span> <span class="verse-body">et dedit eos miserabiles coram omnibus qui ceperant eos</span></p>
<p id="psalms-105-47"><span class="verse-num">105:47</span> <span class="verse-body">salva nos Domine Deus noster et congrega nos de gentibus ut confiteamur nomini sancto tuo et canamus laudantes te</span></p>
<p id="psalms-105-48"><span class="verse-num">105:48</span> <span class="verse-body">benedictus Dominus Deus Israhel ab aeterno et usque in aeternum et dicet omnis populus amen alleluia __________________________________________________________________</span></p>
<h2 id="psalms-ch-106">Chapter 106</h2>
<p class="verses"><a href="#psalms-106-1">1</a> <a href="#psalms-106-2">2</a> <a href="#psalms-106-3">3</a> <a href="#psalms-106-4">4</a> <a href="#psalms-106-5">5</a> <a href="#psalms-106-6">6</a> <a href="#psalms-106-7">7</a> <a href="#psalms-106-8">8</a> <a href="#psalms-106-9">9</a> <a href="#psalms-106-10">10</a> <a href="#psalms-106-11">11</a> <a href="#psalms-106-12">12</a> <a href="#psalms-106-13">13</a> <a href="#psalms-106-14">14</a> <a href="#psalms-106-15">15</a> <a href="#psalms-106-16">16</a> <a href="#psalms-106-17">17</a> <a href="#psalms-106-18">18</a> <a href="#psalms-106-19">19</a> <a href="#psalms-106-20">20</a> <a href="#psalms-106-21">21</a> <a href="#psalms-106-22">22</a> <a href="#psalms-106-23">23</a> <a href="#psalms-106-24">24</a> <a href="#psalms-106-25">25</a> <a href="#psalms-106-26">26</a> <a href="#psalms-106-27">27</a> <a href="#psalms-106-28">28</a> <a href="#psalms-106-29">29</a> <a href="#psalms-106-30">30</a> <a href="#psalms-106-31">31</a> <a href="#psalms-106-32">32</a> <a href="#psalms-106-33">33</a> <a href="#psalms-106-34">34</a> <a href="#psalms-106-35">35</a> <a href="#psalms-106-36">36</a> <a href="#psalms-106-37">37</a> <a href="#psalms-106-38">38</a> <a href="#psalms-106-39">39</a> <a href="#psalms-106-40">40</a> <a href="#psalms-106-41">41</a> <a href="#psalms-106-42">42</a> <a href="#psalms-106-43">43</a></p>
<p id="psalms-106-1"><span class="verse-num">106:1</span> <span class="verse-body">confitemini Domino quoniam bonus quoniam in aeternum misericordia eius</span></p>
<p id="psalms-106-2"><span class="verse-num">106:2</span> <span class="verse-body">dicant qui redempti sunt a Domino quos redemit de manu hostis et de terris congregavit eos</span></p>
<p id="psalms-106-3"><span class="verse-num">106:3</span> <span class="verse-body">ab oriente et ab occidente ab aquilone et mari</span></p>
<p id="psalms-106-4"><span class="verse-num">106:4</span> <span class="verse-body">erraverunt in solitudine in deserta via civitatem quae habitaretur non reppererunt</span></p>
<p id="psalms-106-5"><span class="verse-num">106:5</span> <span class="verse-body">esurientes et sitientes anima eorum in ipsis deficiebat</span></p>
<p id="psalms-106-6"><span class="verse-num">106:6</span> <span class="verse-body">et clamaverunt ad Dominum in tribulatione sua de adflictione eorum eripuit eos</span></p>
<p id="psalms-106-7"><span class="verse-num">106:7</span> <span class="verse-body">et duxit illos per viam rectam ut venirent in civitatem habitabilem</span></p>
<p id="psalms-106-8"><span class="verse-num">106:8</span> <span class="verse-body">confiteantur Domino misericordiam eius et mirabilia eius in filios hominum</span></p>
<p id="psalms-106-9"><span class="verse-num">106:9</span> <span class="verse-body">quia saturavit animam vacuam et animam esurientem implevit bonis</span></p>
<p id="psalms-106-10"><span class="verse-num">106:10</span> <span class="verse-body">habitantes in tenebris et umbra mortis alligatos inopia et ferro</span></p>
<p id="psalms-106-11"><span class="verse-num">106:11</span> <span class="verse-body">quia provocaverunt sermones Dei et consilium Excelsi blasphemaverunt</span></p>
<p id="psalms-106-12"><span class="verse-num">106:12</span> <span class="verse-body">et humiliavit in labore cor eorum ceciderunt et non erat qui adiuvaret</span></p>
<p id="psalms-106-13"><span class="verse-num">106:13</span> <span class="verse-body">et clamaverunt ad Dominum in tribulatione sua et de angustiis eorum salvavit eos</span></p>
<p id="psalms-106-14"><span class="verse-num">106:14</span> <span class="verse-body">et eduxit eos de tenebris et umbra mortis et vincula eorum disrupit</span></p>
<p id="psalms-106-15"><span class="verse-num">106:15</span> <span class="verse-body">confiteantur Domino misericordiam eius et mirabilia eius in filios hominum</span></p>
<p id="psalms-106-16"><span class="verse-num">106:16</span> <span class="verse-body">quia contrivit portas aereas et vectes ferreos confregit</span></p>
<p id="psalms-106-17"><span class="verse-num">106:17</span> <span class="verse-body">stultos propter viam sceleris eorum et propter iniquitates adflictos</span></p>
<p id="psalms-106-18"><span class="verse-num">106:18</span> <span class="verse-body">omnem cibum abominata est anima eorum et accesserunt ad portas mortis</span></p>
<p id="psalms-106-19"><span class="verse-num">106:19</span> <span class="verse-body">et clamaverunt ad Dominum in tribulatione sua de angustiis eorum salvavit eos</span></p>
<p id="psalms-106-20"><span class="verse-num">106:20</span> <span class="verse-body">misit verbum suum et sanavit eos et salvavit de interitu</span></p>
<p id="psalms-106-21"><span class="verse-num">106:21</span> <span class="verse-body">confiteantur Domino misericordiam eius et mirabilia eius in filios hominum</span></p>
<p id="psalms-106-22"><span class="verse-num">106:22</span> <span class="verse-body">et immolent hostias gratiarum et narrent opera eius in laude</span></p>
<p id="psalms-106-23"><span class="verse-num">106:23</span> <span class="verse-body">qui descendunt in mare navibus facientes opus in aquis multis</span></p>
<p id="psalms-106-24"><span class="verse-num">106:24</span> <span class="verse-body">ipsi viderunt opera Domini et mirabilia eius in profundo</span></p>
<p id="psalms-106-25"><span class="verse-num">106:25</span> <span class="verse-body">dixit et surrexit ventus tempestatis et elevavit gurgites eius</span></p>
<p id="psalms-106-26"><span class="verse-num">106:26</span> <span class="verse-body">ascendunt in caelum et descendunt in abyssos anima eorum in adflictione consumitur</span></p>
<p id="psalms-106-27"><span class="verse-num">106:27</span> <span class="verse-body">obstipuerunt et intremuerunt quasi ebrius et universa sapientia eorum absorta est</span></p>
<p id="psalms-106-28"><span class="verse-num">106:28</span> <span class="verse-body">clamabunt autem ad Dominum in tribulatione sua et de angustia educet eos</span></p>
<p id="psalms-106-29"><span class="verse-num">106:29</span> <span class="verse-body">statuet turbinem in tranquillitatem et silebunt fluctus eius</span></p>
<p id="psalms-106-30"><span class="verse-num">106:30</span> <span class="verse-body">laetabuntur quoniam quieverunt et deducet eos ad portum quem voluerunt</span></p>
<p id="psalms-106-31"><span class="verse-num">106:31</span> <span class="verse-body">confiteantur Domino misericordiam eius et mirabilia eius in filios hominum</span></p>
<p id="psalms-106-32"><span class="verse-num">106:32</span> <span class="verse-body">et exaltent eum in ecclesia populi et in cathedra seniorum laudent eum</span></p>
<p id="psalms-106-33"><span class="verse-num">106:33</span> <span class="verse-body">ponet flumina in desertum et fontes aquarum in sitim</span></p>
<p id="psalms-106-34"><span class="verse-num">106:34</span> <span class="verse-body">terram fructiferam in salsuginem prae malitia habitatorum eius</span></p>
<p id="psalms-106-35"><span class="verse-num">106:35</span> <span class="verse-body">ponet desertum in paludes aquarum et terram inviam in fontes aquarum</span></p>
<p id="psalms-106-36"><span class="verse-num">106:36</span> <span class="verse-body">et conlocabit ibi esurientes et fundabunt urbem ad habitandum</span></p>
<p id="psalms-106-37"><span class="verse-num">106:37</span> <span class="verse-body">et serent agros et plantabunt vineas et facient fruges genimina</span></p>
<p id="psalms-106-38"><span class="verse-num">106:38</span> <span class="verse-body">et benedicet eis et multiplicabuntur nimis et pecora eorum non inminuet</span></p>
<p id="psalms-106-39"><span class="verse-num">106:39</span> <span class="verse-body">inminuta sunt autem et adflicta propter angustiam mali et doloris</span></p>
<p id="psalms-106-40"><span class="verse-num">106:40</span> <span class="verse-body">et effundet despectionem super principes et errare eos faciet in solitudine devia</span></p>
<p id="psalms-106-41"><span class="verse-num">106:41</span> <span class="verse-body">et sublevabit pauperem de inopia et ponet quasi gregem familias</span></p>
<p id="psalms-106-42"><span class="verse-num">106:42</span> <span class="verse-body">videbunt recti et laetabuntur et omnis iniquitas contrahet os suum</span></p>
<p id="psalms-106-43"><span class="verse-num">106:43</span> <span class="verse-body">quis sapiens et custodiet haec et intellegent misericordias Domini __________________________________________________________________</span></p>
<h2 id="psalms-ch-107">Chapter 107</h2>
<p class="verses"><a href="#psalms-107-1">1</a> <a href="#psalms-107-2">2</a> <a href="#psalms-107-3">3</a> <a href="#psalms-107-4">4</a> <a href="#psalms-107-5">5</a> <a href="#psalms-107-6">6</a> <a href="#psalms-107-7">7</a> <a href="#psalms-107-8">8</a> <a href="#psalms-107-9">9</a> <a href="#psalms-107-10">10</a> <a href="#psalms-107-11">11</a> <a href="#psalms-107-12">12</a> <a href="#psalms-107-13">13</a> <a href="#psalms-107-14">14</a></p>
<p id="psalms-107-1"><span class="verse-num">107:1</span> <span class="verse-body">canticum psalmi David</span></p>
<p id="psalms-107-2"><span class="verse-num">107:2</span> <span class="verse-body">paratum cor meum Deus cantabo et psallam sed et gloria mea</span></p>
<p id="psalms-107-3"><span class="verse-num">107:3</span> <span class="verse-body">consurge psalterium et cithara consurgam mane</span></p>
<p id="psalms-107-4"><span class="verse-num">107:4</span> <span class="verse-body">confitebor tibi in populis Domine et cantabo te in nationibus</span></p>
<p id="psalms-107-5"><span class="verse-num">107:5</span> <span class="verse-body">quoniam magna super caelos misericordia tua et usque ad aethera veritas tua</span></p>
<p id="psalms-107-6"><span class="verse-num">107:6</span> <span class="verse-body">exaltare super caelos Deus et super omnem terram gloria tua</span></p>
<p id="psalms-107-7"><span class="verse-num">107:7</span> <span class="verse-body">ut liberentur dilecti tui salva dextera tua et exaudi me</span></p>
<p id="psalms-107-8"><span class="verse-num">107:8</span> <span class="verse-body">Deus locutus est in sanctuario suo gaudebo dividam Sychem et vallem Socchoth dimetiar</span></p>
<p id="psalms-107-9"><span class="verse-num">107:9</span> <span class="verse-body">meus est Galaad et meus est Manasse et Efraim hereditas capitis mei Iuda dux meus</span></p>
<p id="psalms-107-10"><span class="verse-num">107:10</span> <span class="verse-body">Moab lebes pelvis meae super Idumeam proiciam calciamentum meum cum Philisthim foederabor</span></p>
<p id="psalms-107-11"><span class="verse-num">107:11</span> <span class="verse-body">quis deducet me in civitatem munitam quis deducet me usque in Idumeam</span></p>
<p id="psalms-107-12"><span class="verse-num">107:12</span> <span class="verse-body">nonne tu Deus qui proieceras nos et non exieras Deus in exercitibus nostris</span></p>
<p id="psalms-107-13"><span class="verse-num">107:13</span> <span class="verse-body">da nobis auxilium in tribulatione vana est enim salus ab homine</span></p>
<p id="psalms-107-14"><span class="verse-num">107:14</span> <span class="verse-body">in Deo erimus fortes et ipse conculcabit hostes nostros __________________________________________________________________</span></p>
<h2 id="psalms-ch-108">Chapter 108</h2>
<p class="verses"><a href="#psalms-108-1">1</a> <a href="#psalms-108-2">2</a> <a href="#psalms-108-3">3</a> <a href="#psalms-108-4">4</a> <a href="#psalms-108-5">5</a> <a href="#psalms-108-6">6</a> <a href="#psalms-108-7">7</a> <a href="#psalms-108-8">8</a> <a href="#psalms-108-9">9</a> <a href="#psalms-108-10">10</a> <a href="#psalms-108-11">11</a> <a href="#psalms-108-12">12</a> <a href="#psalms-108-13">13</a> <a href="#psalms-108-14">14</a> <a href="#psalms-108-15">15</a> <a href="#psalms-108-16">16</a> <a href="#psalms-108-17">17</a> <a href="#psalms-108-18">18</a> <a href="#psalms-108-19">19</a> <a href="#psalms-108-20">20</a> <a href="#psalms-108-21">21</a> <a href="#psalms-108-22">22</a> <a href="#psalms-108-23">23</a> <a href="#psalms-108-24">24</a> <a href="#psalms-108-25">25</a> <a href="#psalms-108-26">26</a> <a href="#psalms-108-27">27</a> <a href="#psalms-108-28">28</a> <a href="#psalms-108-29">29</a> <a href="#psalms-108-30">30</a> <a href="#psalms-108-31">31</a></p>
<p id="psalms-108-1"><span class="verse-num">108:1</span> <span class="verse-body">pro victoria David canticum</span></p>
<p id="psalms-108-2"><span class="verse-num">108:2</span> <span class="verse-body">Deus laudabilis mihi ne taceas quia os impii et os dolosi contra me apertum est</span></p>
<p id="psalms-108-3"><span class="verse-num">108:3</span> <span class="verse-body">locuti sunt de me lingua mendacii verbis odii circumdederunt me et expugnaverunt me frustra</span></p>
<p id="psalms-108-4"><span class="verse-num">108:4</span> <span class="verse-body">pro eo quod eos diligebam adversabantur mihi ego autem orabam</span></p>
<p id="psalms-108-5"><span class="verse-num">108:5</span> <span class="verse-body">et posuerunt contra me malum pro bono et odium pro dilectione mea</span></p>
<p id="psalms-108-6"><span class="verse-num">108:6</span> <span class="verse-body">constitue super eum impium et Satan astet a dextris eius</span></p>
<p id="psalms-108-7"><span class="verse-num">108:7</span> <span class="verse-body">cum fuerit iudicatus exeat condemnatus et oratio eius sit in peccatum</span></p>
<p id="psalms-108-8"><span class="verse-num">108:8</span> <span class="verse-body">fiant dies eius parvi episcopatum eius accipiat alter</span></p>
<p id="psalms-108-9"><span class="verse-num">108:9</span> <span class="verse-body">sint filii eius pupilli et uxor eius vidua</span></p>
<p id="psalms-108-10"><span class="verse-num">108:10</span> <span class="verse-body">instabiles vagentur liberi eius et mendicent et quaerantur in parietinis suis</span></p>
<p id="psalms-108-11"><span class="verse-num">108:11</span> <span class="verse-body">scrutetur exactor universa quae habet et diripiant alieni laborem eius</span></p>
<p id="psalms-108-12"><span class="verse-num">108:12</span> <span class="verse-body">non sit qui eius misereatur nec qui clemens sit in pupillos eius</span></p>
<p id="psalms-108-13"><span class="verse-num">108:13</span> <span class="verse-body">fiat novissimum eius interitus in generatione altera deleatur nomen eius</span></p>
<p id="psalms-108-14"><span class="verse-num">108:14</span> <span class="verse-body">redeat in memoria iniquitas patrum eius apud Deum et iniquitas matris eius ne deleatur</span></p>
<p id="psalms-108-15"><span class="verse-num">108:15</span> <span class="verse-body">sit contra Dominum semper et intereat de terra memoria eorum</span></p>
<p id="psalms-108-16"><span class="verse-num">108:16</span> <span class="verse-body">eo quod non est recordatus facere misericordiam</span></p>
<p id="psalms-108-17"><span class="verse-num">108:17</span> <span class="verse-body">et persecutus est virum inopem et pauperem et conpunctum corde ut interficeret</span></p>
<p id="psalms-108-18"><span class="verse-num">108:18</span> <span class="verse-body">et dilexit maledictionem quae veniet ei et noluit benedictionem quae elongabitur ab eo et indutus est maledictione quasi vestimento suo et ingredietur quasi aqua in viscera eius et quasi oleum in ossa eius</span></p>
<p id="psalms-108-19"><span class="verse-num">108:19</span> <span class="verse-body">sit ei quasi pallium quo circumdatur et quasi cingulum quo semper accingitur</span></p>
<p id="psalms-108-20"><span class="verse-num">108:20</span> <span class="verse-body">haec est retributio his qui adversantur mihi a Domino et qui loquuntur malum contra animam meam</span></p>
<p id="psalms-108-21"><span class="verse-num">108:21</span> <span class="verse-body">tu autem Deus Domine fac mecum propter nomen tuum quoniam bona est misericordia tua libera me</span></p>
<p id="psalms-108-22"><span class="verse-num">108:22</span> <span class="verse-body">quoniam egenus et pauper sum et cor meum vulneratum est intrinsecus</span></p>
<p id="psalms-108-23"><span class="verse-num">108:23</span> <span class="verse-body">quasi umbra cum inclinatur abductus sum et excussus quasi lucusta</span></p>
<p id="psalms-108-24"><span class="verse-num">108:24</span> <span class="verse-body">genua mea vacillaverunt a ieiunio et caro mea mutata est absque oleo</span></p>
<p id="psalms-108-25"><span class="verse-num">108:25</span> <span class="verse-body">et ego factus sum obprobrium eis videntes me moverunt caput suum</span></p>
<p id="psalms-108-26"><span class="verse-num">108:26</span> <span class="verse-body">adiuva me Domine Deus meus salva me secundum misericordiam tuam</span></p>
<p id="psalms-108-27"><span class="verse-num">108:27</span> <span class="verse-body">et sciant quoniam manus tua haec tu Domine fecisti eam</span></p>
<p id="psalms-108-28"><span class="verse-num">108:28</span> <span class="verse-body">maledicent illi et tu benedices restiterunt et confundentur servus autem tuus laetabitur</span></p>
<p id="psalms-108-29"><span class="verse-num">108:29</span> <span class="verse-body">induantur adversarii mei confusione et operiantur quasi indumento confusione sua</span></p>
<p id="psalms-108-30"><span class="verse-num">108:30</span> <span class="verse-body">confitebor Domino vehementer in ore meo et in medio populorum laudabo eum</span></p>
<p id="psalms-108-31"><span class="verse-num">108:31</span> <span class="verse-body">quoniam stabit a dextris pauperis ut salvet a iudicibus animam eius __________________________________________________________________</span></p>
<h2 id="psalms-ch-109">Chapter 109</h2>
<p class="verses"><a href="#psalms-109-1">1</a> <a href="#psalms-109-2">2</a> <a href="#psalms-109-3">3</a> <a href="#psalms-109-4">4</a> <a href="#psalms-109-5">5</a> <a href="#psalms-109-6">6</a> <a href="#psalms-109-7">7</a></p>
<p id="psalms-109-1"><span class="verse-num">109:1</span> <span class="verse-body">David canticum dixit Dominus Domino meo sede a dextris meis donec ponam inimicos tuos scabillum pedum tuorum</span></p>
<p id="psalms-109-2"><span class="verse-num">109:2</span> <span class="verse-body">virgam fortitudinis tuae emittet Dominus ex Sion dominare in medio inimicorum tuorum</span></p>
<p id="psalms-109-3"><span class="verse-num">109:3</span> <span class="verse-body">populi tui spontanei erunt in die fortitudinis tuae in montibus sanctis quasi de vulva orietur tibi ros adulescentiae tuae</span></p>
<p id="psalms-109-4"><span class="verse-num">109:4</span> <span class="verse-body">iuravit Dominus et non paenitebit eum tu es sacerdos in aeternum secundum ordinem Melchisedech</span></p>
<p id="psalms-109-5"><span class="verse-num">109:5</span> <span class="verse-body">Dominus ad dexteram tuam percussit in die furoris sui reges</span></p>
<p id="psalms-109-6"><span class="verse-num">109:6</span> <span class="verse-body">iudicabit in gentibus implebit valles percutiet caput in terra multa</span></p>
<p id="psalms-109-7"><span class="verse-num">109:7</span> <span class="verse-body">de torrente in via bibet propterea exaltabit caput __________________________________________________________________</span></p>
<h2 id="psalms-ch-110">Chapter 110</h2>
<p class="verses"><a href="#psalms-110-1">1</a> <a href="#psalms-110-2">2</a> <a href="#psalms-110-3">3</a> <a href="#psalms-110-4">4</a> <a href="#psalms-110-5">5</a> <a href="#psalms-110-6">6</a> <a href="#psalms-110-7">7</a> <a href="#psalms-110-8">8</a> <a href="#psalms-110-9">9</a> <a href="#psalms-110-10">10</a></p>
<p id="psalms-110-1"><span class="verse-num">110:1</span> <span class="verse-body">alleluia aleph confitebor Domino in toto corde beth in consilio iustorum et congregatione</span></p>
<p id="psalms-110-2"><span class="verse-num">110:2</span> <span class="verse-body">gimel magna opera Domini deleth exquirenda in cunctis voluntatibus suis</span></p>
<p id="psalms-110-3"><span class="verse-num">110:3</span> <span class="verse-body">he gloria et decor opus eius vav et iustitia eius perseverans semper</span></p>
<p id="psalms-110-4"><span class="verse-num">110:4</span> <span class="verse-body">zai memoriam fecit mirabilium suorum heth clemens et misericors Dominus</span></p>
<p id="psalms-110-5"><span class="verse-num">110:5</span> <span class="verse-body">teth escam dedit timentibus se ioth memor erit in sempiternum pacti sui</span></p>
<p id="psalms-110-6"><span class="verse-num">110:6</span> <span class="verse-body">caph fortitudinem operum suorum adnuntiabit populo suo</span></p>
<p id="psalms-110-7"><span class="verse-num">110:7</span> <span class="verse-body">lameth ut det eis hereditatem gentium mem opus manuum eius veritas et iudicium</span></p>
<p id="psalms-110-8"><span class="verse-num">110:8</span> <span class="verse-body">nun fidelia omnia praecepta eius samech firmata in sempiternum iugiter ain facta in veritate et aequitate</span></p>
<p id="psalms-110-9"><span class="verse-num">110:9</span> <span class="verse-body">fe redemptionem misit populo suo sade mandavit in aeternum pactum suum coph sanctum et terribile nomen eius</span></p>
<p id="psalms-110-10"><span class="verse-num">110:10</span> <span class="verse-body">res principium sapientiae timor Domini sen doctrina bona cunctis qui faciunt ea thau laus eius perseverans iugiter alleluia __________________________________________________________________</span></p>
<h2 id="psalms-ch-111">Chapter 111</h2>
<p class="verses"><a href="#psalms-111-1">1</a> <a href="#psalms-111-2">2</a> <a href="#psalms-111-3">3</a> <a href="#psalms-111-4">4</a> <a href="#psalms-111-5">5</a> <a href="#psalms-111-6">6</a> <a href="#psalms-111-7">7</a> <a href="#psalms-111-8">8</a> <a href="#psalms-111-9">9</a> <a href="#psalms-111-10">10</a></p>
<p id="psalms-111-1"><span class="verse-num">111:1</span> <span class="verse-body">aleph beatus vir qui timet Dominum beth in mandatis eius volet nimis</span></p>
<p id="psalms-111-2"><span class="verse-num">111:2</span> <span class="verse-body">gimel potens in terra erit semen eius deleth generatio iustorum benedicetur</span></p>
<p id="psalms-111-3"><span class="verse-num">111:3</span> <span class="verse-body">he substantia et divitiae in domo eius vav et iustitia eius perseverans semper</span></p>
<p id="psalms-111-4"><span class="verse-num">111:4</span> <span class="verse-body">zai ortum est in tenebris lumen iustis heth clemens et misericors et iustus</span></p>
<p id="psalms-111-5"><span class="verse-num">111:5</span> <span class="verse-body">teth bonus vir clemens et fenerans ioth dispensabit verba sua in iudicio</span></p>
<p id="psalms-111-6"><span class="verse-num">111:6</span> <span class="verse-body">caph quia in aeternum non commovebitur</span></p>
<p id="psalms-111-7"><span class="verse-num">111:7</span> <span class="verse-body">lameth in memoria sempiterna erit iustus mem ab auditu malo non timebit nun paratum cor eius confidens in Domino</span></p>
<p id="psalms-111-8"><span class="verse-num">111:8</span> <span class="verse-body">samech firmum cor eius non timebit ain donec aspiciat hostibus suis</span></p>
<p id="psalms-111-9"><span class="verse-num">111:9</span> <span class="verse-body">phe dispersit dedit pauperibus sade iustitia eius permanet in aeternum coph cornu eius exaltabitur in gloria</span></p>
<p id="psalms-111-10"><span class="verse-num">111:10</span> <span class="verse-body">res impius videbit et irascetur sen dentibus suis frendet et tabescet thau desiderium impiorum peribit __________________________________________________________________</span></p>
<h2 id="psalms-ch-112">Chapter 112</h2>
<p class="verses"><a href="#psalms-112-1">1</a> <a href="#psalms-112-2">2</a> <a href="#psalms-112-3">3</a> <a href="#psalms-112-4">4</a> <a href="#psalms-112-5">5</a> <a href="#psalms-112-6">6</a> <a href="#psalms-112-7">7</a> <a href="#psalms-112-8">8</a> <a href="#psalms-112-9">9</a></p>
<p id="psalms-112-1"><span class="verse-num">112:1</span> <span class="verse-body">alleluia laudate servi Dominum laudate nomen Domini</span></p>
<p id="psalms-112-2"><span class="verse-num">112:2</span> <span class="verse-body">sit nomen Domini benedictum amodo et usque in aeternum</span></p>
<p id="psalms-112-3"><span class="verse-num">112:3</span> <span class="verse-body">ab ortu solis usque ad occasum eius laudabile nomen Domini</span></p>
<p id="psalms-112-4"><span class="verse-num">112:4</span> <span class="verse-body">excelsus super omnes gentes Dominus super caelum gloria eius</span></p>
<p id="psalms-112-5"><span class="verse-num">112:5</span> <span class="verse-body">quis ut Dominus Deus noster qui in excelsis habitans</span></p>
<p id="psalms-112-6"><span class="verse-num">112:6</span> <span class="verse-body">humilia respicit in caelo et in terra</span></p>
<p id="psalms-112-7"><span class="verse-num">112:7</span> <span class="verse-body">suscitans de terra inopem et de stercore elevat pauperem</span></p>
<p id="psalms-112-8"><span class="verse-num">112:8</span> <span class="verse-body">ut eum sedere faciat cum principibus cum principibus populi sui</span></p>
<p id="psalms-112-9"><span class="verse-num">112:9</span> <span class="verse-body">qui conlocat sterilem in domo matrem filiorum laetantem alleluia __________________________________________________________________</span></p>
<h2 id="psalms-ch-113">Chapter 113</h2>
<p class="verses"><a href="#psalms-113-1">1</a> <a href="#psalms-113-2">2</a> <a href="#psalms-113-3">3</a> <a href="#psalms-113-4">4</a> <a href="#psalms-113-5">5</a> <a href="#psalms-113-6">6</a> <a href="#psalms-113-7">7</a> <a href="#psalms-113-8">8</a> <a href="#psalms-113-9">9</a> <a href="#psalms-113-10">10</a> <a href="#psalms-113-11">11</a> <a href="#psalms-113-12">12</a> <a href="#psalms-113-13">13</a> <a href="#psalms-113-14">14</a> <a href="#psalms-113-15">15</a> <a href="#psalms-113-16">16</a> <a href="#psalms-113-17">17</a> <a href="#psalms-113-18">18</a> <a href="#psalms-113-19">19</a> <a href="#psalms-113-20">20</a> <a href="#psalms-113-21">21</a> <a href="#psalms-113-22">22</a> <a href="#psalms-113-23">23</a> <a href="#psalms-113-24">24</a> <a href="#psalms-113-25">25</a> <a href="#psalms-113-26">26</a></p>
<p id="psalms-113-1"><span class="verse-num">113:1</span> <span class="verse-body">cum egrederetur Israhel de Aegypto domus Iacob de populo barbaro</span></p>
<p id="psalms-113-2"><span class="verse-num">113:2</span> <span class="verse-body">factus est Iudas in sanctificatione eius Israhel potestas eius</span></p>
<p id="psalms-113-3"><span class="verse-num">113:3</span> <span class="verse-body">mare vidit et fugit Iordanis conversus est retrorsum</span></p>
<p id="psalms-113-4"><span class="verse-num">113:4</span> <span class="verse-body">montes subsilierunt quasi arietes colles quasi filii gregis</span></p>
<p id="psalms-113-5"><span class="verse-num">113:5</span> <span class="verse-body">quid tibi est mare quia fugisti Iordanis quia conversus es retrorsum</span></p>
<p id="psalms-113-6"><span class="verse-num">113:6</span> <span class="verse-body">montes sussultastis quasi arietes colles quasi filii gregis</span></p>
<p id="psalms-113-7"><span class="verse-num">113:7</span> <span class="verse-body">a facie Domini contremesce terra a facie Dei Iacob</span></p>
<p id="psalms-113-8"><span class="verse-num">113:8</span> <span class="verse-body">qui convertit petram in paludes aquarum silicem in fontes aquarum</span></p>
<p id="psalms-113-9"><span class="verse-num">113:9</span> <span class="verse-body">non nobis Domine non nobis sed nomini tuo da gloriam</span></p>
<p id="psalms-113-10"><span class="verse-num">113:10</span> <span class="verse-body">propter misericordiam tuam et veritatem tuam ne dicant gentes ubi est Deus eorum</span></p>
<p id="psalms-113-11"><span class="verse-num">113:11</span> <span class="verse-body">Deus autem noster in caelo universa quae voluit fecit</span></p>
<p id="psalms-113-12"><span class="verse-num">113:12</span> <span class="verse-body">idola gentium argentum et aurum opus manuum hominum</span></p>
<p id="psalms-113-13"><span class="verse-num">113:13</span> <span class="verse-body">os habent et non loquentur oculos habent et non videbunt</span></p>
<p id="psalms-113-14"><span class="verse-num">113:14</span> <span class="verse-body">aures habent et non audient nasum habent et non odorabuntur</span></p>
<p id="psalms-113-15"><span class="verse-num">113:15</span> <span class="verse-body">manus habent et non palpabunt pedes habent et non ambulabunt nec sonabunt in gutture suo</span></p>
<p id="psalms-113-16"><span class="verse-num">113:16</span> <span class="verse-body">similes illis fiant qui faciunt ea omnis qui confidit in eis</span></p>
<p id="psalms-113-17"><span class="verse-num">113:17</span> <span class="verse-body">Israhel confidet in Domino auxiliator et protector eorum est</span></p>
<p id="psalms-113-18"><span class="verse-num">113:18</span> <span class="verse-body">domus Aaron confidet in Domino auxiliator et protector eorum est</span></p>
<p id="psalms-113-19"><span class="verse-num">113:19</span> <span class="verse-body">timentes Dominum confident in Domino auxiliator et protector eorum est</span></p>
<p id="psalms-113-20"><span class="verse-num">113:20</span> <span class="verse-body">Dominus recordatus nostri benedicet benedicet domui Israhel benedicet domui Aaron</span></p>
<p id="psalms-113-21"><span class="verse-num">113:21</span> <span class="verse-body">benedicet timentibus Dominum parvis et magnis</span></p>
<p id="psalms-113-22"><span class="verse-num">113:22</span> <span class="verse-body">addat Dominus super vos super vos et super filios vestros</span></p>
<p id="psalms-113-23"><span class="verse-num">113:23</span> <span class="verse-body">benedicti vos Domino qui fecit caelos et terram</span></p>
<p id="psalms-113-24"><span class="verse-num">113:24</span> <span class="verse-body">caelum caelorum Domino terram autem dedit filiis hominum</span></p>
<p id="psalms-113-25"><span class="verse-num">113:25</span> <span class="verse-body">non mortui laudabunt Dominum nec omnes qui descendunt in silentium</span></p>
<p id="psalms-113-26"><span class="verse-num">113:26</span> <span class="verse-body">sed nos benedicimus Domino amodo et usque in aeternum alleluia __________________________________________________________________</span></p>
<h2 id="psalms-ch-114">Chapter 114</h2>
<p class="verses"><a href="#psalms-114-1">1</a> <a href="#psalms-114-2">2</a> <a href="#psalms-114-3">3</a> <a href="#psalms-114-4">4</a> <a href="#psalms-114-5">5</a> <a href="#psalms-114-6">6</a> <a href="#psalms-114-7">7</a> <a href="#psalms-114-8">8</a> <a href="#psalms-114-9">9</a></p>
<p id="psalms-114-1"><span class="verse-num">114:1</span> <span class="verse-body">dilexi quoniam audies Domine vocem deprecationis meae</span></p>
<p id="psalms-114-2"><span class="verse-num">114:2</span> <span class="verse-body">inclinavit aurem suam mihi et in diebus meis invocabo</span></p>
<p id="psalms-114-3"><span class="verse-num">114:3</span> <span class="verse-body">circumdederunt me funes mortis et munitiones inferni invenerunt me angustiam et dolorem repperi</span></p>
<p id="psalms-114-4"><span class="verse-num">114:4</span> <span class="verse-body">et nomen Domini invocavi obsecro Domine salva animam meam</span></p>
<p id="psalms-114-5"><span class="verse-num">114:5</span> <span class="verse-body">clemens Dominus et iustus et Deus noster misericors</span></p>
<p id="psalms-114-6"><span class="verse-num">114:6</span> <span class="verse-body">custodit parvulos Dominus adtenuatus sum et salvavit me</span></p>
<p id="psalms-114-7"><span class="verse-num">114:7</span> <span class="verse-body">revertere anima mea in requiem tuam quia Dominus reddet tibi</span></p>
<p id="psalms-114-8"><span class="verse-num">114:8</span> <span class="verse-body">quia eruit animam meam de morte oculos meos a lacrimis pedes meos ab offensa</span></p>
<p id="psalms-114-9"><span class="verse-num">114:9</span> <span class="verse-body">deambulabo coram Domino in terris viventium __________________________________________________________________</span></p>
<h2 id="psalms-ch-115">Chapter 115</h2>
<p class="verses"><a href="#psalms-115-10">10</a> <a href="#psalms-115-11">11</a> <a href="#psalms-115-12">12</a> <a href="#psalms-115-13">13</a> <a href="#psalms-115-14">14</a> <a href="#psalms-115-15">15</a> <a href="#psalms-115-16">16</a> <a href="#psalms-115-17">17</a> <a href="#psalms-115-18">18</a> <a href="#psalms-115-19">19</a></p>
<p id="psalms-115-10"><span class="verse-num">115:10</span> <span class="verse-body">credidi propter quod locutus sum ego adflictus sum nimis</span></p>
<p id="psalms-115-11"><span class="verse-num">115:11</span> <span class="verse-body">ego dixi in stupore meo omnis homo mendacium</span></p>
<p id="psalms-115-12"><span class="verse-num">115:12</span> <span class="verse-body">quid reddam Domino pro omnibus quae tribuit mihi</span></p>
<p id="psalms-115-13"><span class="verse-num">115:13</span> <span class="verse-body">calicem salutis accipiam et nomen Domini invocabo</span></p>
<p id="psalms-115-14"><span class="verse-num">115:14</span> <span class="verse-body">vota mea Domino reddam coram omni populo eius</span></p>
<p id="psalms-115-15"><span class="verse-num">115:15</span> <span class="verse-body">gloriosa in conspectu Domini mors sanctorum eius</span></p>
<p id="psalms-115-16"><span class="verse-num">115:16</span> <span class="verse-body">obsecro Domine quia ego servus tuus ego servus tuus filius ancillae tuae dissolvisti vincula mea</span></p>
<p id="psalms-115-17"><span class="verse-num">115:17</span> <span class="verse-body">tibi immolabo hostiam laudis et in nomine Domini invocabo</span></p>
<p id="psalms-115-18"><span class="verse-num">115:18</span> <span class="verse-body">vota mea Domino reddam in conspectu omnis populi eius</span></p>
<p id="psalms-115-19"><span class="verse-num">115:19</span> <span class="verse-body">in atriis domus Domini in medio tui Hierusalem alleluia __________________________________________________________________</span></p>
<h2 id="psalms-ch-116">Chapter 116</h2>
<p class="verses"><a href="#psalms-116-1">1</a> <a href="#psalms-116-2">2</a></p>
<p id="psalms-116-1"><span class="verse-num">116:1</span> <span class="verse-body">laudate Dominum omnes gentes conlaudate eum universi populi</span></p>
<p id="psalms-116-2"><span class="verse-num">116:2</span> <span class="verse-body">quia confortata est super nos misericordia eius et veritas Domini in aeternum alleluia __________________________________________________________________</span></p>
<h2 id="psalms-ch-117">Chapter 117</h2>
<p class="verses"><a href="#psalms-117-1">1</a> <a href="#psalms-117-2">2</a> <a href="#psalms-117-3">3</a> <a href="#psalms-117-4">4</a> <a href="#psalms-117-5">5</a> <a href="#psalms-117-6">6</a> <a href="#psalms-117-7">7</a> <a href="#psalms-117-8">8</a> <a href="#psalms-117-9">9</a> <a href="#psalms-117-10">10</a> <a href="#psalms-117-11">11</a> <a href="#psalms-117-12">12</a> <a href="#psalms-117-13">13</a> <a href="#psalms-117-14">14</a> <a href="#psalms-117-15">15</a> <a href="#psalms-117-16">16</a> <a href="#psalms-117-17">17</a> <a href="#psalms-117-18">18</a> <a href="#psalms-117-19">19</a> <a href="#psalms-117-20">20</a> <a href="#psalms-117-21">21</a> <a href="#psalms-117-22">22</a> <a href="#psalms-117-23">23</a> <a href="#psalms-117-24">24</a> <a href="#psalms-117-25">25</a> <a href="#psalms-117-26">26</a> <a href="#psalms-117-27">27</a> <a href="#psalms-117-28">28</a> <a href="#psalms-117-29">29</a></p>
<p id="psalms-117-1"><span class="verse-num">117:1</span> <span class="verse-body">confitemini Domino quoniam bonus quoniam in aeternum misericordia eius</span></p>
<p id="psalms-117-2"><span class="verse-num">117:2</span> <span class="verse-body">dicat nunc Israhel quoniam in aeternum misericordia eius</span></p>
<p id="psalms-117-3"><span class="verse-num">117:3</span> <span class="verse-body">dicat domus Aaron quoniam in aeternum misericordia eius</span></p>
<p id="psalms-117-4"><span class="verse-num">117:4</span> <span class="verse-body">dicant qui timent Dominum quoniam in aeternum misericordia eius</span></p>
<p id="psalms-117-5"><span class="verse-num">117:5</span> <span class="verse-body">cum tribularer invocavi Dominum et exaudivit me in latitudine Dominus</span></p>
<p id="psalms-117-6"><span class="verse-num">117:6</span> <span class="verse-body">Dominus meus es non timebo quid faciat mihi homo</span></p>
<p id="psalms-117-7"><span class="verse-num">117:7</span> <span class="verse-body">Dominus mihi auxiliator et ego despiciam odientes me</span></p>
<p id="psalms-117-8"><span class="verse-num">117:8</span> <span class="verse-body">melius est sperare in Domino quam sperare in homine</span></p>
<p id="psalms-117-9"><span class="verse-num">117:9</span> <span class="verse-body">melius est sperare in Domino quam sperare in principibus</span></p>
<p id="psalms-117-10"><span class="verse-num">117:10</span> <span class="verse-body">omnes gentes circumdederunt me et in nomine Domini ultus sum eas</span></p>
<p id="psalms-117-11"><span class="verse-num">117:11</span> <span class="verse-body">circumdederunt me et obsederunt me sed in nomine Domini ultus sum eas</span></p>
<p id="psalms-117-12"><span class="verse-num">117:12</span> <span class="verse-body">circumdederunt me quasi apes extinctae sunt quasi ignis spinarum in nomine Domini quia ultus sum eas</span></p>
<p id="psalms-117-13"><span class="verse-num">117:13</span> <span class="verse-body">inpulsus pellebar ut caderem et Dominus sustentavit me</span></p>
<p id="psalms-117-14"><span class="verse-num">117:14</span> <span class="verse-body">fortitudo mea et laus mea Dominus et factus est mihi in salutem</span></p>
<p id="psalms-117-15"><span class="verse-num">117:15</span> <span class="verse-body">vox laudis et salutis in tabernaculis iustorum</span></p>
<p id="psalms-117-16"><span class="verse-num">117:16</span> <span class="verse-body">dextera Domini fecit fortitudinem dextera Domini excelsa dextera Domini fecit fortitudinem</span></p>
<p id="psalms-117-17"><span class="verse-num">117:17</span> <span class="verse-body">non moriar sed vivam et narrabo opera Domini</span></p>
<p id="psalms-117-18"><span class="verse-num">117:18</span> <span class="verse-body">corripiens arguit me Dominus et morti non tradidit me</span></p>
<p id="psalms-117-19"><span class="verse-num">117:19</span> <span class="verse-body">aperite mihi portas iustitiae ingressus eas confitebor Domino</span></p>
<p id="psalms-117-20"><span class="verse-num">117:20</span> <span class="verse-body">haec est porta Domini iusti intrabunt in eam</span></p>
<p id="psalms-117-21"><span class="verse-num">117:21</span> <span class="verse-body">confitebor tibi quoniam exaudisti me et factus es mihi in salutem</span></p>
<p id="psalms-117-22"><span class="verse-num">117:22</span> <span class="verse-body">lapis quem reprobaverunt aedificantes factus est in caput anguli</span></p>
<p id="psalms-117-23"><span class="verse-num">117:23</span> <span class="verse-body">a Domino factum est istud et hoc mirabile in oculis nostris</span></p>
<p id="psalms-117-24"><span class="verse-num">117:24</span> <span class="verse-body">haec est dies quam fecit Dominus exultemus et laetemur in ea</span></p>
<p id="psalms-117-25"><span class="verse-num">117:25</span> <span class="verse-body">obsecro Domine salva obsecro obsecro Domine prosperare obsecro</span></p>
<p id="psalms-117-26"><span class="verse-num">117:26</span> <span class="verse-body">benedictus qui venit in nomine Domini benediximus vobis de domo Domini</span></p>
<p id="psalms-117-27"><span class="verse-num">117:27</span> <span class="verse-body">Deus Dominus et apparuit nobis frequentate sollemnitatem in frondosis usque ad cornua altaris</span></p>
<p id="psalms-117-28"><span class="verse-num">117:28</span> <span class="verse-body">Deus meus es tu et confitebor tibi Deus meus es tu exaltabo te</span></p>
<p id="psalms-117-29"><span class="verse-num">117:29</span> <span class="verse-body">confitemini Domino quoniam bonus quoniam in aeternum misericordia eius __________________________________________________________________</span></p>
<h2 id="psalms-ch-118">Chapter 118</h2>
<p class="verses"><a href="#psalms-118-1">1</a> <a href="#psalms-118-2">2</a> <a href="#psalms-118-3">3</a> <a href="#psalms-118-4">4</a> <a href="#psalms-118-5">5</a> <a href="#psalms-118-6">6</a> <a href="#psalms-118-7">7</a> <a href="#psalms-118-8">8</a> <a href="#psalms-118-9">9</a> <a href="#psalms-118-10">10</a> <a href="#psalms-118-11">11</a> <a href="#psalms-118-12">12</a> <a href="#psalms-118-13">13</a> <a href="#psalms-118-14">14</a> <a href="#psalms-118-15">15</a> <a href="#psalms-118-16">16</a> <a href="#psalms-118-17">17</a> <a href="#psalms-118-18">18</a> <a href="#psalms-118-19">19</a> <a href="#psalms-118-20">20</a> <a href="#psalms-118-21">21</a> <a href="#psalms-118-22">22</a> <a href="#psalms-118-23">23</a> <a href="#psalms-118-24">24</a> <a href="#psalms-118-25">25</a> <a href="#psalms-118-26">26</a> <a href="#psalms-118-27">27</a> <a href="#psalms-118-28">28</a> <a href="#psalms-118-29">29</a> <a href="#psalms-118-30">30</a> <a href="#psalms-118-31">31</a> <a href="#psalms-118-32">32</a> <a href="#psalms-118-33">33</a> <a href="#psalms-118-34">34</a> <a href="#psalms-118-35">35</a> <a href="#psalms-118-36">36</a> <a href="#psalms-118-37">37</a> <a href="#psalms-118-38">38</a> <a href="#psalms-118-39">39</a> <a href="#psalms-118-40">40</a> <a href="#psalms-118-41">41</a> <a href="#psalms-118-42">42</a> <a href="#psalms-118-43">43</a> <a href="#psalms-118-44">44</a> <a href="#psalms-118-45">45</a> <a href="#psalms-118-46">46</a> <a href="#psalms-118-47">47</a> <a href="#psalms-118-48">48</a> <a href="#psalms-118-49">49</a> <a href="#psalms-118-50">50</a> <a href="#psalms-118-51">51</a> <a href="#psalms-118-52">52</a> <a href="#psalms-118-53">53</a> <a href="#psalms-118-54">54</a> <a href="#psalms-118-55">55</a> <a href="#psalms-118-56">56</a> <a href="#psalms-118-57">57</a> <a href="#psalms-118-58">58</a> <a href="#psalms-118-59">59</a> <a href="#psalms-118-60">60</a> <a href="#psalms-118-61">61</a> <a href="#psalms-118-62">62</a> <a href="#psalms-118-63">63</a> <a href="#psalms-118-64">64</a> <a href="#psalms-118-65">65</a> <a href="#psalms-118-66">66</a> <a href="#psalms-118-67">67</a> <a href="#psalms-118-68">68</a> <a href="#psalms-118-69">69</a> <a href="#psalms-118-70">70</a> <a href="#psalms-118-71">71</a> <a href="#psalms-118-72">72</a> <a href="#psalms-118-73">73</a> <a href="#psalms-118-74">74</a> <a href="#psalms-118-75">75</a> <a href="#psalms-118-76">76</a> <a href="#psalms-118-77">77</a> <a href="#psalms-118-78">78</a> <a href="#psalms-118-79">79</a> <a href="#psalms-118-80">80</a> <a href="#psalms-118-81">81</a> <a href="#psalms-118-82">82</a> <a href="#psalms-118-83">83</a> <a href="#psalms-118-84">84</a> <a href="#psalms-118-85">85</a> <a href="#psalms-118-86">86</a> <a href="#psalms-118-87">87</a> <a href="#psalms-118-88">88</a> <a href="#psalms-118-89">89</a> <a href="#psalms-118-90">90</a> <a href="#psalms-118-91">91</a> <a href="#psalms-118-92">92</a> <a href="#psalms-118-93">93</a> <a href="#psalms-118-94">94</a> <a href="#psalms-118-95">95</a> <a href="#psalms-118-96">96</a> <a href="#psalms-118-97">97</a> <a href="#psalms-118-98">98</a> <a href="#psalms-118-99">99</a> <a href="#psalms-118-100">100</a> <a href="#psalms-118-101">101</a> <a href="#psalms-118-102">102</a> <a href="#psalms-118-103">103</a> <a href="#psalms-118-104">104</a> <a href="#psalms-118-105">105</a> <a href="#psalms-118-106">106</a> <a href="#psalms-118-107">107</a> <a href="#psalms-118-108">108</a> <a href="#psalms-118-109">109</a> <a href="#psalms-118-110">110</a> <a href="#psalms-118-111">111</a> <a href="#psalms-118-112">112</a> <a href="#psalms-118-113">113</a> <a href="#psalms-118-114">114</a> <a href="#psalms-118-115">115</a> <a href="#psalms-118-116">116</a> <a href="#psalms-118-117">117</a> <a href="#psalms-118-118">118</a> <a href="#psalms-118-119">119</a> <a href="#psalms-118-120">120</a> <a href="#psalms-118-121">121</a> <a href="#psalms-118-122">122</a> <a href="#psalms-118-123">123</a> <a href="#psalms-118-124">124</a> <a href="#psalms-118-125">125</a> <a href="#psalms-118-126">126</a> <a href="#psalms-118-127">127</a> <a href="#psalms-118-128">128</a> <a href="#psalms-118-129">129</a> <a href="#psalms-118-130">130</a> <a href="#psalms-118-131">131</a> <a href="#psalms-118-132">132</a> <a href="#psalms-118-133">133</a> <a href="#psalms-118-134">134</a> <a href="#psalms-118-135">135</a> <a href="#psalms-118-136">136</a> <a href="#psalms-118-137">137</a> <a href="#psalms-118-138">138</a> <a href="#psalms-118-139">139</a> <a href="#psalms-118-140">140</a> <a href="#psalms-118-141">141</a> <a href="#psalms-118-142">142</a> <a href="#psalms-118-143">143</a> <a href="#psalms-118-144">144</a> <a href="#psalms-118-145">145</a> <a href="#psalms-118-146">146</a> <a href="#psalms-118-147">147</a> <a href="#psalms-118-148">148</a> <a href="#psalms-118-149">149</a> <a href="#psalms-118-150">150</a> <a href="#psalms-118-151">151</a> <a href="#psalms-118-152">152</a> <a href="#psalms-118-153">153</a> <a href="#psalms-118-154">154</a> <a href="#psalms-118-155">155</a> <a href="#psalms-118-156">156</a> <a href="#psalms-118-157">157</a> <a href="#psalms-118-158">158</a> <a href="#psalms-118-159">159</a> <a href="#psalms-118-160">160</a> <a href="#psalms-118-161">161</a> <a href="#psalms-118-162">162</a> <a href="#psalms-118-163">163</a> <a href="#psalms-118-164">164</a> <a href="#psalms-118-165">165</a> <a href="#psalms-118-166">166</a> <a href="#psalms-118-167">167</a> <a href="#psalms-118-168">168</a> <a href="#psalms-118-169">169</a> <a href="#psalms-118-170">170</a> <a href="#psalms-118-171">171</a> <a href="#psalms-118-172">172</a> <a href="#psalms-118-173">173</a> <a href="#psalms-118-174">174</a> <a href="#psalms-118-175">175</a> <a href="#psalms-118-176">176</a></p>
<p id="psalms-118-1"><span class="verse-num">118:1</span> <span class="verse-body">aleph beati inmaculati in via qui ambulant in lege Domini</span></p>
<p id="psalms-118-2"><span class="verse-num">118:2</span> <span class="verse-body">beati qui custodiunt testimonia eius in toto corde requirunt eum</span></p>
<p id="psalms-118-3"><span class="verse-num">118:3</span> <span class="verse-body">nec enim qui operantur iniquitatem in viis eius ambulaverunt</span></p>
<p id="psalms-118-4"><span class="verse-num">118:4</span> <span class="verse-body">tu mandasti praecepta tua custodire nimis</span></p>
<p id="psalms-118-5"><span class="verse-num">118:5</span> <span class="verse-body">utinam dirigantur viae meae ad custodienda praecepta tua</span></p>
<p id="psalms-118-6"><span class="verse-num">118:6</span> <span class="verse-body">tunc non confundar cum respexero ad omnia mandata tua</span></p>
<p id="psalms-118-7"><span class="verse-num">118:7</span> <span class="verse-body">confitebor tibi in directione cordis cum didicero iudicia iustitiae tuae</span></p>
<p id="psalms-118-8"><span class="verse-num">118:8</span> <span class="verse-body">praecepta tua custodiam ne derelinquas me nimis</span></p>
<p id="psalms-118-9"><span class="verse-num">118:9</span> <span class="verse-body">beth in quo corrigit iuvenis semitam suam cum custodierit verba tua</span></p>
<p id="psalms-118-10"><span class="verse-num">118:10</span> <span class="verse-body">in toto corde meo exquisivi te ne errare me facias a mandatis tuis</span></p>
<p id="psalms-118-11"><span class="verse-num">118:11</span> <span class="verse-body">in corde meo abscondi eloquium tuum ut non peccem tibi</span></p>
<p id="psalms-118-12"><span class="verse-num">118:12</span> <span class="verse-body">benedictus tu Domine doce me praecepta tua</span></p>
<p id="psalms-118-13"><span class="verse-num">118:13</span> <span class="verse-body">in labiis meis narravi omnes iustitias oris tui</span></p>
<p id="psalms-118-14"><span class="verse-num">118:14</span> <span class="verse-body">in via testimoniorum tuorum laetatus sum quasi in omnibus divitiis</span></p>
<p id="psalms-118-15"><span class="verse-num">118:15</span> <span class="verse-body">in praeceptis tuis meditabor et contemplabor semitas tuas</span></p>
<p id="psalms-118-16"><span class="verse-num">118:16</span> <span class="verse-body">iustitiis tuis delectabor non obliviscar verba tua</span></p>
<p id="psalms-118-17"><span class="verse-num">118:17</span> <span class="verse-body">gimel tribue servo tuo vivam et custodiam verba tua</span></p>
<p id="psalms-118-18"><span class="verse-num">118:18</span> <span class="verse-body">revela oculos meos et videbo mirabilia in lege tua</span></p>
<p id="psalms-118-19"><span class="verse-num">118:19</span> <span class="verse-body">advena ego sum in terra ne abscondas a me mandata tua</span></p>
<p id="psalms-118-20"><span class="verse-num">118:20</span> <span class="verse-body">desideravit anima mea desiderare iudicia tua in omni tempore</span></p>
<p id="psalms-118-21"><span class="verse-num">118:21</span> <span class="verse-body">increpasti superbos maledicti qui recedunt a mandatis tuis</span></p>
<p id="psalms-118-22"><span class="verse-num">118:22</span> <span class="verse-body">aufer a me obprobrium et contemptum quoniam testimonia tua custodivi</span></p>
<p id="psalms-118-23"><span class="verse-num">118:23</span> <span class="verse-body">etenim sedentes principes adversum me loquebantur servus autem tuus meditabatur praecepta tua</span></p>
<p id="psalms-118-24"><span class="verse-num">118:24</span> <span class="verse-body">sed et testimonia tua voluntas mea quasi viri amicissimi mei</span></p>
<p id="psalms-118-25"><span class="verse-num">118:25</span> <span class="verse-body">deleth adhesit pulveri anima mea vivifica me iuxta verbum tuum</span></p>
<p id="psalms-118-26"><span class="verse-num">118:26</span> <span class="verse-body">vias meas exposui et exaudisti doce me iustitiam tuam</span></p>
<p id="psalms-118-27"><span class="verse-num">118:27</span> <span class="verse-body">viam praeceptorum tuorum fac me intellegere et loquar in mirabilibus tuis</span></p>
<p id="psalms-118-28"><span class="verse-num">118:28</span> <span class="verse-body">destillavit anima mea prae stultitia serva me iuxta eloquium tuum</span></p>
<p id="psalms-118-29"><span class="verse-num">118:29</span> <span class="verse-body">viam mendacii aufer a me et legem tuam dona mihi</span></p>
<p id="psalms-118-30"><span class="verse-num">118:30</span> <span class="verse-body">viam fidei elegi iudicia tua proponebam</span></p>
<p id="psalms-118-31"><span class="verse-num">118:31</span> <span class="verse-body">adhesi testimoniis tuis Domine ne confundas me</span></p>
<p id="psalms-118-32"><span class="verse-num">118:32</span> <span class="verse-body">viam mandatorum tuorum curram quoniam dilatasti cor meum</span></p>
<p id="psalms-118-33"><span class="verse-num">118:33</span> <span class="verse-body">he ostende mihi Domine viam praeceptorum tuorum et custodiam eam per vestigium</span></p>
<p id="psalms-118-34"><span class="verse-num">118:34</span> <span class="verse-body">doce me et observabo legem tuam et custodiam eam in toto corde</span></p>
<p id="psalms-118-35"><span class="verse-num">118:35</span> <span class="verse-body">deduc me in semita mandatorum tuorum quia ipsam volui</span></p>
<p id="psalms-118-36"><span class="verse-num">118:36</span> <span class="verse-body">inclina cor meum ad testimonia tua et non ad avaritiam</span></p>
<p id="psalms-118-37"><span class="verse-num">118:37</span> <span class="verse-body">averte oculos meos ne videant vanitatem in via tua vivifica me</span></p>
<p id="psalms-118-38"><span class="verse-num">118:38</span> <span class="verse-body">suscita servo tuo eloquium tuum in timorem tuum</span></p>
<p id="psalms-118-39"><span class="verse-num">118:39</span> <span class="verse-body">averte obprobrium meum quod reveritus sum iudicia tua bona</span></p>
<p id="psalms-118-40"><span class="verse-num">118:40</span> <span class="verse-body">ecce desideravi praecepta tua iustitia tua vivifica me</span></p>
<p id="psalms-118-41"><span class="verse-num">118:41</span> <span class="verse-body">vav et veniant mihi misericordiae tuae Domine et salus tua iuxta eloquium tuum</span></p>
<p id="psalms-118-42"><span class="verse-num">118:42</span> <span class="verse-body">et respondebo exprobranti mihi sermonem quia speravi in sermone tuo</span></p>
<p id="psalms-118-43"><span class="verse-num">118:43</span> <span class="verse-body">et ne auferas de ore meo verbum veritatis usque nimis quoniam iudicia tua expectavi</span></p>
<p id="psalms-118-44"><span class="verse-num">118:44</span> <span class="verse-body">et custodiam legem tuam iugiter in sempiternum et ultra</span></p>
<p id="psalms-118-45"><span class="verse-num">118:45</span> <span class="verse-body">et ambulabo in spatioso quia praecepta tua quaesivi</span></p>
<p id="psalms-118-46"><span class="verse-num">118:46</span> <span class="verse-body">et loquar in testimoniis tuis coram regibus et non confundar</span></p>
<p id="psalms-118-47"><span class="verse-num">118:47</span> <span class="verse-body">et delectabor in mandatis tuis quae dilexi</span></p>
<p id="psalms-118-48"><span class="verse-num">118:48</span> <span class="verse-body">et levabo manus meas ad mandata tua quae dilexi et loquar in praeceptis tuis</span></p>
<p id="psalms-118-49"><span class="verse-num">118:49</span> <span class="verse-body">zai memento sermonis servo tuo quem me sperare fecisti</span></p>
<p id="psalms-118-50"><span class="verse-num">118:50</span> <span class="verse-body">haec est consolatio mea in adflictione mea quia eloquium tuum vivificavit me</span></p>
<p id="psalms-118-51"><span class="verse-num">118:51</span> <span class="verse-body">superbi deridebant me nimis a lege tua non declinavi</span></p>
<p id="psalms-118-52"><span class="verse-num">118:52</span> <span class="verse-body">recordatus sum iudiciorum tuorum a saeculo Domine et consolatus sum</span></p>
<p id="psalms-118-53"><span class="verse-num">118:53</span> <span class="verse-body">horror obtinuit me ab impiis qui dereliquerunt legem tuam</span></p>
<p id="psalms-118-54"><span class="verse-num">118:54</span> <span class="verse-body">carmina erant mihi praecepta tua in domo peregrinationis meae</span></p>
<p id="psalms-118-55"><span class="verse-num">118:55</span> <span class="verse-body">recordatus sum in nocte nominis tui Domine et custodivi legem tuam</span></p>
<p id="psalms-118-56"><span class="verse-num">118:56</span> <span class="verse-body">hoc factum est mihi quia praecepta tua custodivi</span></p>
<p id="psalms-118-57"><span class="verse-num">118:57</span> <span class="verse-body">heth pars mea Domine dixi ut custodiam verbum tuum</span></p>
<p id="psalms-118-58"><span class="verse-num">118:58</span> <span class="verse-body">deprecatus sum vultum tuum in toto corde miserere mei secundum eloquium tuum</span></p>
<p id="psalms-118-59"><span class="verse-num">118:59</span> <span class="verse-body">recogitavi vias meas et converti pedes meos ad testimonia tua</span></p>
<p id="psalms-118-60"><span class="verse-num">118:60</span> <span class="verse-body">festinavi et non neglexi custodire mandata tua</span></p>
<p id="psalms-118-61"><span class="verse-num">118:61</span> <span class="verse-body">funes impiorum inplicaverunt me legem tuam non sum oblitus</span></p>
<p id="psalms-118-62"><span class="verse-num">118:62</span> <span class="verse-body">medio noctis surgam ad confitendum tibi super iudicia iustificationis tuae</span></p>
<p id="psalms-118-63"><span class="verse-num">118:63</span> <span class="verse-body">particeps ego sum omnium timentium te et custodientium praecepta tua</span></p>
<p id="psalms-118-64"><span class="verse-num">118:64</span> <span class="verse-body">misericordia tua conpleta est terra praecepta tua doce me</span></p>
<p id="psalms-118-65"><span class="verse-num">118:65</span> <span class="verse-body">teth benefecisti servo tuo Domine secundum verbum tuum</span></p>
<p id="psalms-118-66"><span class="verse-num">118:66</span> <span class="verse-body">bonum sermonem et scientiam doce me quia mandatis tuis credidi</span></p>
<p id="psalms-118-67"><span class="verse-num">118:67</span> <span class="verse-body">antequam audirem ego ignoravi nunc autem eloquium tuum custodivi</span></p>
<p id="psalms-118-68"><span class="verse-num">118:68</span> <span class="verse-body">bonus tu et beneficus doce me praecepta tua</span></p>
<p id="psalms-118-69"><span class="verse-num">118:69</span> <span class="verse-body">adplicabant mihi mendacium superbi ego autem in toto corde servabam praecepta tua</span></p>
<p id="psalms-118-70"><span class="verse-num">118:70</span> <span class="verse-body">incrassatum est velut adeps cor eorum et ego in lege tua delectabar</span></p>
<p id="psalms-118-71"><span class="verse-num">118:71</span> <span class="verse-body">bonum mihi quia adflictus sum ut discerem praecepta tua</span></p>
<p id="psalms-118-72"><span class="verse-num">118:72</span> <span class="verse-body">melior mihi est lex oris tui super milia auri et argenti</span></p>
<p id="psalms-118-73"><span class="verse-num">118:73</span> <span class="verse-body">ioth manus tuae fecerunt me et firmaverunt me doce me et discam mandata tua</span></p>
<p id="psalms-118-74"><span class="verse-num">118:74</span> <span class="verse-body">qui timent te videbunt me et laetabuntur quia sermonem tuum expectavi</span></p>
<p id="psalms-118-75"><span class="verse-num">118:75</span> <span class="verse-body">scio Domine quia iustum iudicium tuum et vere adflixisti me</span></p>
<p id="psalms-118-76"><span class="verse-num">118:76</span> <span class="verse-body">sit obsecro misericordia tua in consolatione mea sicut locutus es servo tuo</span></p>
<p id="psalms-118-77"><span class="verse-num">118:77</span> <span class="verse-body">veniant mihi misericordiae tuae et vivam quia lex tua delectatio mea</span></p>
<p id="psalms-118-78"><span class="verse-num">118:78</span> <span class="verse-body">confundantur superbi quoniam inique contriverunt me ego autem loquar in praeceptis tuis</span></p>
<p id="psalms-118-79"><span class="verse-num">118:79</span> <span class="verse-body">revertantur ad me qui timent te et qui sciunt testimonium tuum</span></p>
<p id="psalms-118-80"><span class="verse-num">118:80</span> <span class="verse-body">fiat cor meum perfectum in praeceptis tuis ut non confundar</span></p>
<p id="psalms-118-81"><span class="verse-num">118:81</span> <span class="verse-body">caph defecit in salutare tuum anima mea verbum tuum expectavi</span></p>
<p id="psalms-118-82"><span class="verse-num">118:82</span> <span class="verse-body">consumpti sunt oculi mei in verbum tuum dicentes quando consolaberis me</span></p>
<p id="psalms-118-83"><span class="verse-num">118:83</span> <span class="verse-body">et cum essem quasi uter in pruinam praecepta tua non sum oblitus</span></p>
<p id="psalms-118-84"><span class="verse-num">118:84</span> <span class="verse-body">quot sunt dies servi tui quando facies in persequentibus me iudicium</span></p>
<p id="psalms-118-85"><span class="verse-num">118:85</span> <span class="verse-body">foderunt mihi superbi foveas quae non erant iuxta legem tuam</span></p>
<p id="psalms-118-86"><span class="verse-num">118:86</span> <span class="verse-body">omnia mandata tua vera falso persecuti sunt me auxiliare mihi</span></p>
<p id="psalms-118-87"><span class="verse-num">118:87</span> <span class="verse-body">paulo minus consumpserunt me in terra ego autem non dimisi praecepta tua</span></p>
<p id="psalms-118-88"><span class="verse-num">118:88</span> <span class="verse-body">secundum misericordiam tuam vivifica me et custodiam testimonium oris tui</span></p>
<p id="psalms-118-89"><span class="verse-num">118:89</span> <span class="verse-body">lameth in aeternum Domine verbum tuum perstat in caelo</span></p>
<p id="psalms-118-90"><span class="verse-num">118:90</span> <span class="verse-body">in generatione et generatione fides tua fundasti terram et stat</span></p>
<p id="psalms-118-91"><span class="verse-num">118:91</span> <span class="verse-body">iudicio tuo stant usque hodie quia omnia serviunt tibi</span></p>
<p id="psalms-118-92"><span class="verse-num">118:92</span> <span class="verse-body">nisi quod lex tua delectatio mea forte perissem in pressura mea</span></p>
<p id="psalms-118-93"><span class="verse-num">118:93</span> <span class="verse-body">in sempiternum non obliviscar praeceptorum tuorum quia per ipsa vivificasti me</span></p>
<p id="psalms-118-94"><span class="verse-num">118:94</span> <span class="verse-body">tuus ego sum salva me quoniam praecepta tua quaesivi</span></p>
<p id="psalms-118-95"><span class="verse-num">118:95</span> <span class="verse-body">me expectaverunt impii ut perderent me testimonium tuum considerabo</span></p>
<p id="psalms-118-96"><span class="verse-num">118:96</span> <span class="verse-body">omni consummationi vidi finem latum mandatum tuum nimis</span></p>
<p id="psalms-118-97"><span class="verse-num">118:97</span> <span class="verse-body">mem quam dilexi legem tuam tota die haec meditatio mea</span></p>
<p id="psalms-118-98"><span class="verse-num">118:98</span> <span class="verse-body">super inimicos meos instruis me mandata tua quia in sempiternum hoc est mihi</span></p>
<p id="psalms-118-99"><span class="verse-num">118:99</span> <span class="verse-body">super omnes qui docebant me eruditus sum quia testimonia tua meditatio mea</span></p>
<p id="psalms-118-100"><span class="verse-num">118:100</span> <span class="verse-body">super senes intellexi quia praecepta tua servavi</span></p>
<p id="psalms-118-101"><span class="verse-num">118:101</span> <span class="verse-body">ab omni semita mala prohibui pedes meos ut custodirem verba tua</span></p>
<p id="psalms-118-102"><span class="verse-num">118:102</span> <span class="verse-body">a iudiciis tuis non recessi quia tu inluminasti me</span></p>
<p id="psalms-118-103"><span class="verse-num">118:103</span> <span class="verse-body">quam dulce gutturi meo eloquium tuum super mel ori meo</span></p>
<p id="psalms-118-104"><span class="verse-num">118:104</span> <span class="verse-body">praecepta tua considerabam propterea odivi omnem semitam mendacii</span></p>
<p id="psalms-118-105"><span class="verse-num">118:105</span> <span class="verse-body">nun lucerna pedi meo verbum tuum et lux semitae meae</span></p>
<p id="psalms-118-106"><span class="verse-num">118:106</span> <span class="verse-body">iuravi et perseverabo ut custodiam iudicia iustitiae tuae</span></p>
<p id="psalms-118-107"><span class="verse-num">118:107</span> <span class="verse-body">adflictus sum usque nimis Domine vivifica me iuxta verbum tuum</span></p>
<p id="psalms-118-108"><span class="verse-num">118:108</span> <span class="verse-body">voluntaria oris mei conplaceant tibi Domine et secundum iudicia tua doce me</span></p>
<p id="psalms-118-109"><span class="verse-num">118:109</span> <span class="verse-body">anima mea in manu mea semper et legis tuae non sum oblitus</span></p>
<p id="psalms-118-110"><span class="verse-num">118:110</span> <span class="verse-body">posuerunt impii laqueum mihi et a praeceptis tuis non aberravi</span></p>
<p id="psalms-118-111"><span class="verse-num">118:111</span> <span class="verse-body">hereditas mea testimonia tua in sempiternum quia gaudium cordis mei sunt</span></p>
<p id="psalms-118-112"><span class="verse-num">118:112</span> <span class="verse-body">inclinavi cor meum ut facerem iustitias tuas propter aeternam retributionem</span></p>
<p id="psalms-118-113"><span class="verse-num">118:113</span> <span class="verse-body">samech tumultuosos odivi et legem tuam dilexi</span></p>
<p id="psalms-118-114"><span class="verse-num">118:114</span> <span class="verse-body">protectio mea et scutum meum tu es verbum tuum expectavi</span></p>
<p id="psalms-118-115"><span class="verse-num">118:115</span> <span class="verse-body">recedite a me maligni et custodiam mandata Dei mei</span></p>
<p id="psalms-118-116"><span class="verse-num">118:116</span> <span class="verse-body">confirma me secundum verbum tuum et vivam et noli me confundere ab expectatione mea</span></p>
<p id="psalms-118-117"><span class="verse-num">118:117</span> <span class="verse-body">auxiliare mihi et salvus ero et delectabor in praeceptis tuis iugiter</span></p>
<p id="psalms-118-118"><span class="verse-num">118:118</span> <span class="verse-body">abiecisti omnes qui adversantur praecepta tua quia mendax cogitatio eorum</span></p>
<p id="psalms-118-119"><span class="verse-num">118:119</span> <span class="verse-body">quasi scoriam conputasti omnes impios terrae propterea dilexi testimonia tua</span></p>
<p id="psalms-118-120"><span class="verse-num">118:120</span> <span class="verse-body">horripilavit a timore tuo caro mea et iudicia tua timui</span></p>
<p id="psalms-118-121"><span class="verse-num">118:121</span> <span class="verse-body">ain feci iudicium et iustitiam ne derelinquas me his qui calumniantur me</span></p>
<p id="psalms-118-122"><span class="verse-num">118:122</span> <span class="verse-body">sponde pro servo tuo in bonum ne calumnientur me superbi</span></p>
<p id="psalms-118-123"><span class="verse-num">118:123</span> <span class="verse-body">oculi mei defecerunt in salutare tuum et in eloquium iustitiae tuae</span></p>
<p id="psalms-118-124"><span class="verse-num">118:124</span> <span class="verse-body">fac cum servo tuo iuxta misericordiam tuam et praecepta tua doce me</span></p>
<p id="psalms-118-125"><span class="verse-num">118:125</span> <span class="verse-body">servus tuus ego instrue me et cognoscam testimonia tua</span></p>
<p id="psalms-118-126"><span class="verse-num">118:126</span> <span class="verse-body">tempus est ut facias Domine praevaricati sunt legem tuam</span></p>
<p id="psalms-118-127"><span class="verse-num">118:127</span> <span class="verse-body">propterea dilexi mandata tua super aurum et topazium</span></p>
<p id="psalms-118-128"><span class="verse-num">118:128</span> <span class="verse-body">propterea in universa praecepta direxi omnem semitam mendacii odio habui</span></p>
<p id="psalms-118-129"><span class="verse-num">118:129</span> <span class="verse-body">fe mirabilia testimonia tua idcirco custodivit ea anima mea</span></p>
<p id="psalms-118-130"><span class="verse-num">118:130</span> <span class="verse-body">ostium sermonum tuorum lucidum doce parvulos</span></p>
<p id="psalms-118-131"><span class="verse-num">118:131</span> <span class="verse-body">os meum aperui et respiravi quia mandata tua desiderabam</span></p>
<p id="psalms-118-132"><span class="verse-num">118:132</span> <span class="verse-body">respice ad me et miserere mei iuxta iudicium diligentium nomen tuum</span></p>
<p id="psalms-118-133"><span class="verse-num">118:133</span> <span class="verse-body">gressus meos firma in sermone tuo et non des potestatem in me universae iniquitati</span></p>
<p id="psalms-118-134"><span class="verse-num">118:134</span> <span class="verse-body">redime me a calumnia hominis et custodiam praecepta tua</span></p>
<p id="psalms-118-135"><span class="verse-num">118:135</span> <span class="verse-body">vultum tuum ostende servo tuo et doce me praecepta tua</span></p>
<p id="psalms-118-136"><span class="verse-num">118:136</span> <span class="verse-body">rivi aquarum fluebant de oculis meis quia non custodierunt legem tuam</span></p>
<p id="psalms-118-137"><span class="verse-num">118:137</span> <span class="verse-body">sade iustus es Domine et rectum iudicium tuum</span></p>
<p id="psalms-118-138"><span class="verse-num">118:138</span> <span class="verse-body">praecepisti iustitiam testimonii tui et veritatem nimis</span></p>
<p id="psalms-118-139"><span class="verse-num">118:139</span> <span class="verse-body">consumpsit me zelus meus quia obliti sunt verborum tuorum hostes mei</span></p>
<p id="psalms-118-140"><span class="verse-num">118:140</span> <span class="verse-body">probatus sermo tuus nimis et servus tuus dilexit illum</span></p>
<p id="psalms-118-141"><span class="verse-num">118:141</span> <span class="verse-body">parvulus ego sum et contemptibilis sed praecepta tua non sum oblitus</span></p>
<p id="psalms-118-142"><span class="verse-num">118:142</span> <span class="verse-body">iustitia tua iustitia sempiterna et lex tua veritas</span></p>
<p id="psalms-118-143"><span class="verse-num">118:143</span> <span class="verse-body">tribulatio et angustia invenerunt me mandata tua voluntas mea</span></p>
<p id="psalms-118-144"><span class="verse-num">118:144</span> <span class="verse-body">iusta testimonia tua semper doce me et vivam</span></p>
<p id="psalms-118-145"><span class="verse-num">118:145</span> <span class="verse-body">coph clamavi in toto corde exaudi me Domine praecepta tua custodiam</span></p>
<p id="psalms-118-146"><span class="verse-num">118:146</span> <span class="verse-body">invocavi te salvum me fac et custodiam testimonia tua</span></p>
<p id="psalms-118-147"><span class="verse-num">118:147</span> <span class="verse-body">surgebam adhuc in tenebris et clamabam verbum tuum expectans</span></p>
<p id="psalms-118-148"><span class="verse-num">118:148</span> <span class="verse-body">praeveniebant oculi mei vigilias ut meditarer in sermonibus tuis</span></p>
<p id="psalms-118-149"><span class="verse-num">118:149</span> <span class="verse-body">vocem meam audi iuxta misericordiam tuam Domine secundum iudicium tuum vivifica me</span></p>
<p id="psalms-118-150"><span class="verse-num">118:150</span> <span class="verse-body">adpropinquaverunt persecutores mei sceleri et a lege tua procul facti sunt</span></p>
<p id="psalms-118-151"><span class="verse-num">118:151</span> <span class="verse-body">prope es tu Domine et omnia mandata tua veritas</span></p>
<p id="psalms-118-152"><span class="verse-num">118:152</span> <span class="verse-body">a principio novi de testimoniis tuis quod in aeternum fundaveris ea</span></p>
<p id="psalms-118-153"><span class="verse-num">118:153</span> <span class="verse-body">res vide adflictionem meam et eripe me quia legis tuae non sum oblitus</span></p>
<p id="psalms-118-154"><span class="verse-num">118:154</span> <span class="verse-body">iudica causam meam et redime me sermone tuo vivifica me</span></p>
<p id="psalms-118-155"><span class="verse-num">118:155</span> <span class="verse-body">longe ab impiis salus quia praecepta tua non quaesierunt</span></p>
<p id="psalms-118-156"><span class="verse-num">118:156</span> <span class="verse-body">misericordiae tuae multae Domine iuxta iudicia tua vivifica me</span></p>
<p id="psalms-118-157"><span class="verse-num">118:157</span> <span class="verse-body">multi qui persequuntur me et adfligunt me a testimoniis tuis non declinavi</span></p>
<p id="psalms-118-158"><span class="verse-num">118:158</span> <span class="verse-body">vidi praevaricatores tuos et maerebam qui verbum tuum non custodierunt</span></p>
<p id="psalms-118-159"><span class="verse-num">118:159</span> <span class="verse-body">vide quoniam praecepta tua dilexi Domine iuxta misericordiam tuam vivifica me</span></p>
<p id="psalms-118-160"><span class="verse-num">118:160</span> <span class="verse-body">caput verborum tuorum veritas et sempiternum omne iudicium iustitiae tuae</span></p>
<p id="psalms-118-161"><span class="verse-num">118:161</span> <span class="verse-body">sen principes persecuti sunt me sine causa verba autem tua timuit cor meum</span></p>
<p id="psalms-118-162"><span class="verse-num">118:162</span> <span class="verse-body">gaudens ego sum in eloquio tuo sicut qui invenit spolia multa</span></p>
<p id="psalms-118-163"><span class="verse-num">118:163</span> <span class="verse-body">mendacium odio habui et detestatus sum legem autem tuam dilexi</span></p>
<p id="psalms-118-164"><span class="verse-num">118:164</span> <span class="verse-body">septies in die laudavi te super iudiciis iustitiae tuae</span></p>
<p id="psalms-118-165"><span class="verse-num">118:165</span> <span class="verse-body">pax multa diligentibus legem tuam et non est illis scandalum</span></p>
<p id="psalms-118-166"><span class="verse-num">118:166</span> <span class="verse-body">expectavi salutare tuum Domine et mandata tua feci</span></p>
<p id="psalms-118-167"><span class="verse-num">118:167</span> <span class="verse-body">custodivit anima mea testimonia tua et dilexi ea nimis</span></p>
<p id="psalms-118-168"><span class="verse-num">118:168</span> <span class="verse-body">custodivi praecepta tua et testimonia tua quia omnes viae meae in conspectu tuo</span></p>
<p id="psalms-118-169"><span class="verse-num">118:169</span> <span class="verse-body">thau ingrediatur laus mea coram te Domine secundum verbum tuum doce me</span></p>
<p id="psalms-118-170"><span class="verse-num">118:170</span> <span class="verse-body">veniat deprecatio mea ante vultum tuum secundum eloquium tuum libera me</span></p>
<p id="psalms-118-171"><span class="verse-num">118:171</span> <span class="verse-body">fundant labia mea hymnum docebis enim me praecepta tua</span></p>
<p id="psalms-118-172"><span class="verse-num">118:172</span> <span class="verse-body">loquetur lingua mea sermonem tuum quia omnia mandata tua iusta</span></p>
<p id="psalms-118-173"><span class="verse-num">118:173</span> <span class="verse-body">sit manus tua auxiliatrix mea quia praecepta tua elegi</span></p>
<p id="psalms-118-174"><span class="verse-num">118:174</span> <span class="verse-body">desideravi salutare tuum Domine et lex tua voluntas mea</span></p>
<p id="psalms-118-175"><span class="verse-num">118:175</span> <span class="verse-body">vivet anima mea et laudabit te et iudicia tua auxiliabuntur mihi</span></p>
<p id="psalms-118-176"><span class="verse-num">118:176</span> <span class="verse-body">erravi quasi ovis perdita quaere servum tuum quia mandatorum tuorum non sum oblitus __________________________________________________________________</span></p>
<h2 id="psalms-ch-119">Chapter 119</h2>
<p class="verses"><a href="#psalms-119-1">1</a> <a href="#psalms-119-2">2</a> <a href="#psalms-119-3">3</a> <a href="#psalms-119-4">4</a> <a href="#psalms-119-5">5</a> <a href="#psalms-119-6">6</a> <a href="#psalms-119-7">7</a></p>
<p id="psalms-119-1"><span class="verse-num">119:1</span> <span class="verse-body">canticum graduum ad Dominum in tribulatione mea clamavi et exaudivit me</span></p>
<p id="psalms-119-2"><span class="verse-num">119:2</span> <span class="verse-body">Domine libera animam meam a labio mendacii a lingua dolosa</span></p>
<p id="psalms-119-3"><span class="verse-num">119:3</span> <span class="verse-body">quid detur tibi aut quid adponatur tibi ad linguam dolosam</span></p>
<p id="psalms-119-4"><span class="verse-num">119:4</span> <span class="verse-body">sagittae potentis acutae cum carbonibus iuniperorum</span></p>
<p id="psalms-119-5"><span class="verse-num">119:5</span> <span class="verse-body">heu mihi quia peregrinatio mea prolongata est habitavi cum tabernaculis Cedar</span></p>
<p id="psalms-119-6"><span class="verse-num">119:6</span> <span class="verse-body">multum peregrinata est anima mea</span></p>
<p id="psalms-119-7"><span class="verse-num">119:7</span> <span class="verse-body">cum odientibus pacem ego pacifica loquebar et illi bellantia __________________________________________________________________</span></p>
<h2 id="psalms-ch-120">Chapter 120</h2>
<p class="verses"><a href="#psalms-120-1">1</a> <a href="#psalms-120-2">2</a> <a href="#psalms-120-3">3</a> <a href="#psalms-120-4">4</a> <a href="#psalms-120-5">5</a> <a href="#psalms-120-6">6</a> <a href="#psalms-120-7">7</a> <a href="#psalms-120-8">8</a></p>
<p id="psalms-120-1"><span class="verse-num">120:1</span> <span class="verse-body">canticum graduum levavi oculos meos in montes unde veniet auxilium meum</span></p>
<p id="psalms-120-2"><span class="verse-num">120:2</span> <span class="verse-body">auxilium meum a Domino factore caeli et terrae</span></p>
<p id="psalms-120-3"><span class="verse-num">120:3</span> <span class="verse-body">non det in commotionem pedem tuum nec dormitet qui custodit te</span></p>
<p id="psalms-120-4"><span class="verse-num">120:4</span> <span class="verse-body">ecce non dormitabit neque dormiet qui custodiet Israhel</span></p>
<p id="psalms-120-5"><span class="verse-num">120:5</span> <span class="verse-body">Dominus custodiet te Dominus protectio tua super manum dexteram tuam</span></p>
<p id="psalms-120-6"><span class="verse-num">120:6</span> <span class="verse-body">per diem sol non percutiet te neque luna per noctem</span></p>
<p id="psalms-120-7"><span class="verse-num">120:7</span> <span class="verse-body">Dominus custodiet te ab omni malo custodiat animam tuam</span></p>
<p id="psalms-120-8"><span class="verse-num">120:8</span> <span class="verse-body">Dominus custodiat exitum tuum et introitum tuum amodo et usque in aeternum __________________________________________________________________</span></p>
<h2 id="psalms-ch-121">Chapter 121</h2>
<p class="verses"><a href="#psalms-121-1">1</a> <a href="#psalms-121-2">2</a> <a href="#psalms-121-3">3</a> <a href="#psalms-121-4">4</a> <a href="#psalms-121-5">5</a> <a href="#psalms-121-6">6</a> <a href="#psalms-121-7">7</a> <a href="#psalms-121-8">8</a> <a href="#psalms-121-9">9</a></p>
<p id="psalms-121-1"><span class="verse-num">121:1</span> <span class="verse-body">canticum graduum David laetatus sum eo quod dixerint mihi in domum Domini ibimus</span></p>
<p id="psalms-121-2"><span class="verse-num">121:2</span> <span class="verse-body">stantes erant pedes nostri in portis tuis Hierusalem</span></p>
<p id="psalms-121-3"><span class="verse-num">121:3</span> <span class="verse-body">Hierusalem quae aedificaris ut civitas cuius participatio eius simul</span></p>
<p id="psalms-121-4"><span class="verse-num">121:4</span> <span class="verse-body">quia ibi ascenderunt tribus tribus Domini testimonium Israhel ad confitendum nomini Domini</span></p>
<p id="psalms-121-5"><span class="verse-num">121:5</span> <span class="verse-body">quia ibi sederunt sedes in iudicio sedes domui David</span></p>
<p id="psalms-121-6"><span class="verse-num">121:6</span> <span class="verse-body">rogate pacem Hierusalem sit bene his qui diligunt te</span></p>
<p id="psalms-121-7"><span class="verse-num">121:7</span> <span class="verse-body">sit pax in muris tuis abundantia in domibus tuis</span></p>
<p id="psalms-121-8"><span class="verse-num">121:8</span> <span class="verse-body">propter fratres meos et amicos meos loquar pacem tibi</span></p>
<p id="psalms-121-9"><span class="verse-num">121:9</span> <span class="verse-body">propter domum Domini Dei nostri quaeram bona tibi __________________________________________________________________</span></p>
<h2 id="psalms-ch-122">Chapter 122</h2>
<p class="verses"><a href="#psalms-122-1">1</a> <a href="#psalms-122-2">2</a> <a href="#psalms-122-3">3</a> <a href="#psalms-122-4">4</a></p>
<p id="psalms-122-1"><span class="verse-num">122:1</span> <span class="verse-body">canticum graduum ad te levavi oculos meos qui habitas in caelis</span></p>
<p id="psalms-122-2"><span class="verse-num">122:2</span> <span class="verse-body">ecce sicut oculi servorum ad manum dominorum suorum sicut oculi ancillae ad manum dominae suae sic oculi nostri ad Dominum Deum nostrum donec misereatur nostri</span></p>
<p id="psalms-122-3"><span class="verse-num">122:3</span> <span class="verse-body">miserere nostri Domine miserere nostri quoniam multum repleti sumus despectione</span></p>
<p id="psalms-122-4"><span class="verse-num">122:4</span> <span class="verse-body">multum repleta est anima nostra obprobrii abundantium et despectionis superborum __________________________________________________________________</span></p>
<h2 id="psalms-ch-123">Chapter 123</h2>
<p class="verses"><a href="#psalms-123-1">1</a> <a href="#psalms-123-2">2</a> <a href="#psalms-123-3">3</a> <a href="#psalms-123-4">4</a> <a href="#psalms-123-5">5</a> <a href="#psalms-123-6">6</a> <a href="#psalms-123-7">7</a> <a href="#psalms-123-8">8</a></p>
<p id="psalms-123-1"><span class="verse-num">123:1</span> <span class="verse-body">canticum graduum David nisi Dominus fuisset in nobis dicat nunc Israhel</span></p>
<p id="psalms-123-2"><span class="verse-num">123:2</span> <span class="verse-body">nisi Dominus fuisset in nobis cum exsurgerent super nos homines</span></p>
<p id="psalms-123-3"><span class="verse-num">123:3</span> <span class="verse-body">forsitan vivos absorbuissent nos cum irasceretur furor eorum super nos</span></p>
<p id="psalms-123-4"><span class="verse-num">123:4</span> <span class="verse-body">forsitan aquae circumdedissent nos</span></p>
<p id="psalms-123-5"><span class="verse-num">123:5</span> <span class="verse-body">torrens transisset super animam nostram forsitan transissent super animam nostram aquae superbae</span></p>
<p id="psalms-123-6"><span class="verse-num">123:6</span> <span class="verse-body">benedictus Dominus qui non dedit nos in praedam dentibus eorum</span></p>
<p id="psalms-123-7"><span class="verse-num">123:7</span> <span class="verse-body">anima nostra quasi avis erepta est de laqueo venantium laqueus contritus est et nos liberati sumus</span></p>
<p id="psalms-123-8"><span class="verse-num">123:8</span> <span class="verse-body">auxilium nostrum in nomine Domini qui fecit caelum et terram __________________________________________________________________</span></p>
<h2 id="psalms-ch-124">Chapter 124</h2>
<p class="verses"><a href="#psalms-124-1">1</a> <a href="#psalms-124-2">2</a> <a href="#psalms-124-3">3</a> <a href="#psalms-124-4">4</a> <a href="#psalms-124-5">5</a></p>
<p id="psalms-124-1"><span class="verse-num">124:1</span> <span class="verse-body">canticum graduum qui confidunt in Domino quasi mons Sion inmobilis in aeternum habitabilis</span></p>
<p id="psalms-124-2"><span class="verse-num">124:2</span> <span class="verse-body">Hierusalem montes in circuitu eius et Dominus in circuitu populi sui amodo et usque in aeternum</span></p>
<p id="psalms-124-3"><span class="verse-num">124:3</span> <span class="verse-body">quia non requiescet virga impietatis super sortem iustorum ut non mittant iusti in iniquitatem manus suas</span></p>
<p id="psalms-124-4"><span class="verse-num">124:4</span> <span class="verse-body">benefac Domine bonis et rectis corde</span></p>
<p id="psalms-124-5"><span class="verse-num">124:5</span> <span class="verse-body">qui autem declinant ad pravitates suas deducet eos Dominus cum his qui operantur iniquitatem pax super Israhel __________________________________________________________________</span></p>
<h2 id="psalms-ch-125">Chapter 125</h2>
<p class="verses"><a href="#psalms-125-1">1</a> <a href="#psalms-125-2">2</a> <a href="#psalms-125-3">3</a> <a href="#psalms-125-4">4</a> <a href="#psalms-125-5">5</a> <a href="#psalms-125-6">6</a></p>
<p id="psalms-125-1"><span class="verse-num">125:1</span> <span class="verse-body">canticum graduum cum converteret Dominus captivitatem Sion facti sumus quasi somniantes</span></p>
<p id="psalms-125-2"><span class="verse-num">125:2</span> <span class="verse-body">tunc implebitur risu os nostrum et lingua nostra laude tunc dicent in gentibus magnificavit Dominus facere cum istis</span></p>
<p id="psalms-125-3"><span class="verse-num">125:3</span> <span class="verse-body">magnificavit Dominus facere nobiscum facti sumus laetantes</span></p>
<p id="psalms-125-4"><span class="verse-num">125:4</span> <span class="verse-body">converte Domine captivitatem nostram sicut rivum in austro</span></p>
<p id="psalms-125-5"><span class="verse-num">125:5</span> <span class="verse-body">qui seminant in lacrimis in exultatione metent</span></p>
<p id="psalms-125-6"><span class="verse-num">125:6</span> <span class="verse-body">qui ambulans ibat et flebat portans ad seminandum sementem veniens veniet in exultatione portans manipulos suos __________________________________________________________________</span></p>
<h2 id="psalms-ch-126">Chapter 126</h2>
<p class="verses"><a href="#psalms-126-1">1</a> <a href="#psalms-126-2">2</a> <a href="#psalms-126-3">3</a> <a href="#psalms-126-4">4</a> <a href="#psalms-126-5">5</a></p>
<p id="psalms-126-1"><span class="verse-num">126:1</span> <span class="verse-body">canticum graduum Salomonis nisi Dominus aedificaverit domum in vanum laboraverunt qui aedificant eam nisi Dominus custodierit civitatem frustra vigilat qui custodit eam</span></p>
<p id="psalms-126-2"><span class="verse-num">126:2</span> <span class="verse-body">frustra vobis est de mane consurgere postquam sederitis qui manducatis panem idolorum sic dabit diligentibus se somnum</span></p>
<p id="psalms-126-3"><span class="verse-num">126:3</span> <span class="verse-body">ecce hereditas Domini filii mercis fructus ventris</span></p>
<p id="psalms-126-4"><span class="verse-num">126:4</span> <span class="verse-body">sicut sagittae in manu potentis ita filii iuventutis</span></p>
<p id="psalms-126-5"><span class="verse-num">126:5</span> <span class="verse-body">beatus vir qui implevit faretram suam ex ipsis non confundentur cum loquentur inimicis in porta __________________________________________________________________</span></p>
<h2 id="psalms-ch-127">Chapter 127</h2>
<p class="verses"><a href="#psalms-127-1">1</a> <a href="#psalms-127-2">2</a> <a href="#psalms-127-3">3</a> <a href="#psalms-127-4">4</a> <a href="#psalms-127-5">5</a> <a href="#psalms-127-6">6</a></p>
<p id="psalms-127-1"><span class="verse-num">127:1</span> <span class="verse-body">canticum graduum beatus omnis qui timet Dominum qui ambulat in viis eius</span></p>
<p id="psalms-127-2"><span class="verse-num">127:2</span> <span class="verse-body">laborem manuum tuarum cum comederis beatus tu et bene tibi erit</span></p>
<p id="psalms-127-3"><span class="verse-num">127:3</span> <span class="verse-body">uxor tua sicut vitis fructifera in penetrabilibus domus tuae filii tui sicut germina olivarum in circuitu mensae tuae</span></p>
<p id="psalms-127-4"><span class="verse-num">127:4</span> <span class="verse-body">ecce sic benedicetur viro qui timet Dominum</span></p>
<p id="psalms-127-5"><span class="verse-num">127:5</span> <span class="verse-body">benedicat tibi Dominus ex Sion et videas bona Hierusalem omnibus diebus vitae tuae</span></p>
<p id="psalms-127-6"><span class="verse-num">127:6</span> <span class="verse-body">et videas filios filiorum tuorum pacem super Israhel __________________________________________________________________</span></p>
<h2 id="psalms-ch-128">Chapter 128</h2>
<p class="verses"><a href="#psalms-128-1">1</a> <a href="#psalms-128-2">2</a> <a href="#psalms-128-3">3</a> <a href="#psalms-128-4">4</a> <a href="#psalms-128-5">5</a> <a href="#psalms-128-6">6</a> <a href="#psalms-128-7">7</a> <a href="#psalms-128-8">8</a></p>
<p id="psalms-128-1"><span class="verse-num">128:1</span> <span class="verse-body">canticum graduum saepe expugnaverunt me ab adulescentia mea dicat nunc Israhel</span></p>
<p id="psalms-128-2"><span class="verse-num">128:2</span> <span class="verse-body">saepe expugnaverunt me ab adulescentia mea sed non potuerunt mihi</span></p>
<p id="psalms-128-3"><span class="verse-num">128:3</span> <span class="verse-body">super cervicem meam arabant arantes prolongaverunt sulcum suum</span></p>
<p id="psalms-128-4"><span class="verse-num">128:4</span> <span class="verse-body">Dominus iustus concidet laqueos impiorum</span></p>
<p id="psalms-128-5"><span class="verse-num">128:5</span> <span class="verse-body">confundantur et revertantur retrorsum omnes qui oderunt Sion</span></p>
<p id="psalms-128-6"><span class="verse-num">128:6</span> <span class="verse-body">fiant sicut faenum tectorum quod statim ut viruerit arescet</span></p>
<p id="psalms-128-7"><span class="verse-num">128:7</span> <span class="verse-body">de quo non implebit manum suam messor et sinum suum manipulos faciens</span></p>
<p id="psalms-128-8"><span class="verse-num">128:8</span> <span class="verse-body">de quo non dixerunt transeuntes benedictio Domini super vos benediximus vobis in nomine Domini __________________________________________________________________</span></p>
<h2 id="psalms-ch-129">Chapter 129</h2>
<p class="verses"><a href="#psalms-129-1">1</a> <a href="#psalms-129-2">2</a> <a href="#psalms-129-3">3</a> <a href="#psalms-129-4">4</a> <a href="#psalms-129-5">5</a> <a href="#psalms-129-6">6</a> <a href="#psalms-129-7">7</a> <a href="#psalms-129-8">8</a></p>
<p id="psalms-129-1"><span class="verse-num">129:1</span> <span class="verse-body">canticum graduum de profundis clamavi ad te Domine</span></p>
<p id="psalms-129-2"><span class="verse-num">129:2</span> <span class="verse-body">Domine exaudi vocem meam fiant aures tuae intendentes ad vocem deprecationis meae</span></p>
<p id="psalms-129-3"><span class="verse-num">129:3</span> <span class="verse-body">si iniquitates observabis Domine Domine quis sustinebit</span></p>
<p id="psalms-129-4"><span class="verse-num">129:4</span> <span class="verse-body">quia tecum est propitiatio cum terribilis sis sustinui Dominum sustinuit anima mea et verbum eius expectavi</span></p>
<p id="psalms-129-5"><span class="verse-num">129:5</span> <span class="verse-body">anima mea ad Dominum</span></p>
<p id="psalms-129-6"><span class="verse-num">129:6</span> <span class="verse-body">a vigilia matutina usque ad vigiliam matutinam expectet Israhel Dominum</span></p>
<p id="psalms-129-7"><span class="verse-num">129:7</span> <span class="verse-body">quia apud Dominum misericordia et multa apud eum redemptio</span></p>
<p id="psalms-129-8"><span class="verse-num">129:8</span> <span class="verse-body">et ipse redimet Israhel ex omnibus iniquitatibus eius __________________________________________________________________</span></p>
<h2 id="psalms-ch-130">Chapter 130</h2>
<p class="verses"><a href="#psalms-130-1">1</a> <a href="#psalms-130-2">2</a> <a href="#psalms-130-3">3</a></p>
<p id="psalms-130-1"><span class="verse-num">130:1</span> <span class="verse-body">canticum graduum Domine non est exaltatum cor meum neque elati sunt oculi mei et non ambulavi in magnis et in mirabilibus super me</span></p>
<p id="psalms-130-2"><span class="verse-num">130:2</span> <span class="verse-body">si non proposui et silere feci animam meam sicut ablactatus ad matrem suam ita ablactata ad me anima mea</span></p>
<p id="psalms-130-3"><span class="verse-num">130:3</span> <span class="verse-body">expecta Israhel Dominum amodo et usque in aeternum __________________________________________________________________</span></p>
<h2 id="psalms-ch-131">Chapter 131</h2>
<p class="verses"><a href="#psalms-131-1">1</a> <a href="#psalms-131-2">2</a> <a href="#psalms-131-3">3</a> <a href="#psalms-131-4">4</a> <a href="#psalms-131-5">5</a> <a href="#psalms-131-6">6</a> <a href="#psalms-131-7">7</a> <a href="#psalms-131-8">8</a> <a href="#psalms-131-9">9</a> <a href="#psalms-131-10">10</a> <a href="#psalms-131-11">11</a> <a href="#psalms-131-12">12</a> <a href="#psalms-131-13">13</a> <a href="#psalms-131-14">14</a> <a href="#psalms-131-15">15</a> <a href="#psalms-131-16">16</a> <a href="#psalms-131-17">17</a> <a href="#psalms-131-18">18</a></p>
<p id="psalms-131-1"><span class="verse-num">131:1</span> <span class="verse-body">canticum graduum memento Domine David et omnis adflictionis eius</span></p>
<p id="psalms-131-2"><span class="verse-num">131:2</span> <span class="verse-body">qui iuravit Domino votum vovit Deo Iacob</span></p>
<p id="psalms-131-3"><span class="verse-num">131:3</span> <span class="verse-body">si intravero in tabernaculum domus meae si adsedero super lectum straminis mei</span></p>
<p id="psalms-131-4"><span class="verse-num">131:4</span> <span class="verse-body">si dedero somnum oculis meis et palpebris dormitationem</span></p>
<p id="psalms-131-5"><span class="verse-num">131:5</span> <span class="verse-body">donec inveniam locum Domino tabernacula Deo Iacob</span></p>
<p id="psalms-131-6"><span class="verse-num">131:6</span> <span class="verse-body">ecce audivimus illum in Ephrata invenimus illum in regione saltus</span></p>
<p id="psalms-131-7"><span class="verse-num">131:7</span> <span class="verse-body">intremus in tabernacula eius adoremus scabillum pedum eius</span></p>
<p id="psalms-131-8"><span class="verse-num">131:8</span> <span class="verse-body">surge Domine in requiem tuam tu et arca fortitudinis tuae</span></p>
<p id="psalms-131-9"><span class="verse-num">131:9</span> <span class="verse-body">sacerdotes tui induantur iustitia et sancti tui laudent</span></p>
<p id="psalms-131-10"><span class="verse-num">131:10</span> <span class="verse-body">propter David servum tuum ne avertas faciem christi tui</span></p>
<p id="psalms-131-11"><span class="verse-num">131:11</span> <span class="verse-body">iuravit Dominus David veritatem non avertetur ab ea de fructu ventris tui ponam super sedem tuam</span></p>
<p id="psalms-131-12"><span class="verse-num">131:12</span> <span class="verse-body">si custodierint filii tui pactum meum et testificationem meam quam docuero eos et filii eorum usque in aeternum sedebunt super thronum tuum</span></p>
<p id="psalms-131-13"><span class="verse-num">131:13</span> <span class="verse-body">quia elegit Dominus Sion desideravit eam in habitaculum suum</span></p>
<p id="psalms-131-14"><span class="verse-num">131:14</span> <span class="verse-body">haec est requies mea in sempiternum hic habitabo quia desideravi eam</span></p>
<p id="psalms-131-15"><span class="verse-num">131:15</span> <span class="verse-body">venationem eius benedicens benedicam pauperes eius saturabo pane</span></p>
<p id="psalms-131-16"><span class="verse-num">131:16</span> <span class="verse-body">sacerdotes eius induam salutari et sancti eius laude laudabunt</span></p>
<p id="psalms-131-17"><span class="verse-num">131:17</span> <span class="verse-body">ibi oriri faciam cornu David paravi lucernam christo meo</span></p>
<p id="psalms-131-18"><span class="verse-num">131:18</span> <span class="verse-body">inimicos eius induam confusione super ipsum autem florebit sanctificatio eius __________________________________________________________________</span></p>
<h2 id="psalms-ch-132">Chapter 132</h2>
<p class="verses"><a href="#psalms-132-1">1</a> <a href="#psalms-132-2">2</a> <a href="#psalms-132-3">3</a></p>
<p id="psalms-132-1"><span class="verse-num">132:1</span> <span class="verse-body">canticum graduum David ecce quam bonum et quam decorum habitare fratres in uno</span></p>
<p id="psalms-132-2"><span class="verse-num">132:2</span> <span class="verse-body">sicut unguentum optimum in capite quod descendit in barbam barbam Aaron quod descendit super oram vestimentorum eius</span></p>
<p id="psalms-132-3"><span class="verse-num">132:3</span> <span class="verse-body">sicut ros Hermon qui descendit super montana Sion quoniam ibi mandavit Dominus benedictionem vitam usque in aeternum __________________________________________________________________</span></p>
<h2 id="psalms-ch-133">Chapter 133</h2>
<p class="verses"><a href="#psalms-133-1">1</a> <a href="#psalms-133-2">2</a> <a href="#psalms-133-3">3</a></p>
<p id="psalms-133-1"><span class="verse-num">133:1</span> <span class="verse-body">canticum graduum ecce benedicite Domino omnes servi Domini qui statis in domo Domini</span></p>
<p id="psalms-133-2"><span class="verse-num">133:2</span> <span class="verse-body">in noctibus levate manus vestras ad sanctum et benedicite Domino</span></p>
<p id="psalms-133-3"><span class="verse-num">133:3</span> <span class="verse-body">benedicat tibi Dominus ex Sion factor caeli et terrae __________________________________________________________________</span></p>
<h2 id="psalms-ch-134">Chapter 134</h2>
<p class="verses"><a href="#psalms-134-1">1</a> <a href="#psalms-134-2">2</a> <a href="#psalms-134-3">3</a> <a href="#psalms-134-4">4</a> <a href="#psalms-134-5">5</a> <a href="#psalms-134-6">6</a> <a href="#psalms-134-7">7</a> <a href="#psalms-134-8">8</a> <a href="#psalms-134-9">9</a> <a href="#psalms-134-10">10</a> <a href="#psalms-134-11">11</a> <a href="#psalms-134-12">12</a> <a href="#psalms-134-13">13</a> <a href="#psalms-134-14">14</a> <a href="#psalms-134-15">15</a> <a href="#psalms-134-16">16</a> <a href="#psalms-134-17">17</a> <a href="#psalms-134-18">18</a> <a href="#psalms-134-19">19</a> <a href="#psalms-134-20">20</a> <a href="#psalms-134-21">21</a></p>
<p id="psalms-134-1"><span class="verse-num">134:1</span> <span class="verse-body">alleluia laudate nomen Domini laudate servi Dominum</span></p>
<p id="psalms-134-2"><span class="verse-num">134:2</span> <span class="verse-body">qui statis in domo Domini in atriis domus Dei nostri</span></p>
<p id="psalms-134-3"><span class="verse-num">134:3</span> <span class="verse-body">laudate Dominum quoniam bonus Dominus cantate nomini eius quoniam decens</span></p>
<p id="psalms-134-4"><span class="verse-num">134:4</span> <span class="verse-body">quia Iacob elegit sibi Dominus Israhel in peculium suum</span></p>
<p id="psalms-134-5"><span class="verse-num">134:5</span> <span class="verse-body">quia ego scio quod magnus Dominus et Dominus noster prae omnibus diis</span></p>
<p id="psalms-134-6"><span class="verse-num">134:6</span> <span class="verse-body">omnia quae voluit Dominus fecit in caelo et in terra in mari et in cunctis abyssis</span></p>
<p id="psalms-134-7"><span class="verse-num">134:7</span> <span class="verse-body">levans nubes de summitatibus terrae fulgura in pluviam fecit educens ventos de thesauris suis</span></p>
<p id="psalms-134-8"><span class="verse-num">134:8</span> <span class="verse-body">qui percussit primitiva Aegypti ab homine usque ad pecus</span></p>
<p id="psalms-134-9"><span class="verse-num">134:9</span> <span class="verse-body">misit signa et portenta in medio tui Aegypte in Pharao et in cunctos servos eius</span></p>
<p id="psalms-134-10"><span class="verse-num">134:10</span> <span class="verse-body">qui percussit gentes multas et occidit reges fortes</span></p>
<p id="psalms-134-11"><span class="verse-num">134:11</span> <span class="verse-body">Seon regem Amorreorum et Og regem Basan et omnia regna Chanaan</span></p>
<p id="psalms-134-12"><span class="verse-num">134:12</span> <span class="verse-body">et dedit terram eorum hereditatem hereditatem Israhel populo suo</span></p>
<p id="psalms-134-13"><span class="verse-num">134:13</span> <span class="verse-body">Domine nomen tuum in aeternum Domine memoriale tuum in generatione et generatione</span></p>
<p id="psalms-134-14"><span class="verse-num">134:14</span> <span class="verse-body">quia iudicabit Dominus populum suum et in servos suos erit placabilis</span></p>
<p id="psalms-134-15"><span class="verse-num">134:15</span> <span class="verse-body">idola gentium argentum et aurum opera manuum hominum</span></p>
<p id="psalms-134-16"><span class="verse-num">134:16</span> <span class="verse-body">os habent et non loquentur oculos habent et non videbunt</span></p>
<p id="psalms-134-17"><span class="verse-num">134:17</span> <span class="verse-body">aures habent et non audient sed nec spiritus in ore eorum</span></p>
<p id="psalms-134-18"><span class="verse-num">134:18</span> <span class="verse-body">similes illis fiant qui faciunt ea omnis qui confidit in eis</span></p>
<p id="psalms-134-19"><span class="verse-num">134:19</span> <span class="verse-body">domus Israhel benedicite Domino domus Aaron benedicite Domino</span></p>
<p id="psalms-134-20"><span class="verse-num">134:20</span> <span class="verse-body">domus Levi benedicite Domino timentes Dominum benedicite Domino</span></p>
<p id="psalms-134-21"><span class="verse-num">134:21</span> <span class="verse-body">benedictus Dominus ex Sion qui habitat in Hierusalem alleluia __________________________________________________________________</span></p>
<h2 id="psalms-ch-135">Chapter 135</h2>
<p class="verses"><a href="#psalms-135-1">1</a> <a href="#psalms-135-2">2</a> <a href="#psalms-135-3">3</a> <a href="#psalms-135-4">4</a> <a href="#psalms-135-5">5</a> <a href="#psalms-135-6">6</a> <a href="#psalms-135-7">7</a> <a href="#psalms-135-8">8</a> <a href="#psalms-135-9">9</a> <a href="#psalms-135-10">10</a> <a href="#psalms-135-11">11</a> <a href="#psalms-135-12">12</a> <a href="#psalms-135-13">13</a> <a href="#psalms-135-14">14</a> <a href="#psalms-135-15">15</a> <a href="#psalms-135-16">16</a> <a href="#psalms-135-17">17</a> <a href="#psalms-135-18">18</a> <a href="#psalms-135-19">19</a> <a href="#psalms-135-20">20</a> <a href="#psalms-135-21">21</a> <a href="#psalms-135-22">22</a> <a href="#psalms-135-23">23</a> <a href="#psalms-135-24">24</a> <a href="#psalms-135-25">25</a> <a href="#psalms-135-26">26</a></p>
<p id="psalms-135-1"><span class="verse-num">135:1</span> <span class="verse-body">confitemini Domino quoniam bonus quoniam in aeternum misericordia eius</span></p>
<p id="psalms-135-2"><span class="verse-num">135:2</span> <span class="verse-body">confitemini Deo deorum quoniam in aeternum misericordia eius</span></p>
<p id="psalms-135-3"><span class="verse-num">135:3</span> <span class="verse-body">confitemini Domino dominorum quoniam in aeternum misericordia eius</span></p>
<p id="psalms-135-4"><span class="verse-num">135:4</span> <span class="verse-body">qui facit mirabilia magna solus quoniam in aeternum misericordia eius</span></p>
<p id="psalms-135-5"><span class="verse-num">135:5</span> <span class="verse-body">qui fecit caelos in sapientia quoniam in aeternum misericordia eius</span></p>
<p id="psalms-135-6"><span class="verse-num">135:6</span> <span class="verse-body">qui firmavit terram super aquas quoniam in aeternum misericordia eius</span></p>
<p id="psalms-135-7"><span class="verse-num">135:7</span> <span class="verse-body">qui fecit luminaria magna quoniam in aeternum misericordia eius</span></p>
<p id="psalms-135-8"><span class="verse-num">135:8</span> <span class="verse-body">solem in potestatem diei quoniam in aeternum misericordia eius</span></p>
<p id="psalms-135-9"><span class="verse-num">135:9</span> <span class="verse-body">lunam et stellas in potestatem noctis quoniam in aeternum misericordia eius</span></p>
<p id="psalms-135-10"><span class="verse-num">135:10</span> <span class="verse-body">qui percussit Aegyptum cum primitivis suis quoniam in aeternum misericordia eius</span></p>
<p id="psalms-135-11"><span class="verse-num">135:11</span> <span class="verse-body">et eduxit Israhel de medio eorum quoniam in aeternum misericordia eius</span></p>
<p id="psalms-135-12"><span class="verse-num">135:12</span> <span class="verse-body">in manu valida et in brachio extento quoniam in aeternum misericordia eius</span></p>
<p id="psalms-135-13"><span class="verse-num">135:13</span> <span class="verse-body">qui divisit mare Rubrum in divisiones quoniam in aeternum misericordia eius</span></p>
<p id="psalms-135-14"><span class="verse-num">135:14</span> <span class="verse-body">et eduxit Israhel in medio eius quoniam in aeternum misericordia eius</span></p>
<p id="psalms-135-15"><span class="verse-num">135:15</span> <span class="verse-body">et convolvit Pharao et exercitum eius in mari Rubro quoniam in aeternum misericordia eius</span></p>
<p id="psalms-135-16"><span class="verse-num">135:16</span> <span class="verse-body">qui duxit populum suum per desertum quoniam in aeternum misericordia eius</span></p>
<p id="psalms-135-17"><span class="verse-num">135:17</span> <span class="verse-body">qui percussit reges magnos quoniam in aeternum misericordia eius</span></p>
<p id="psalms-135-18"><span class="verse-num">135:18</span> <span class="verse-body">et occidit reges magnificos quoniam in aeternum misericordia eius</span></p>
<p id="psalms-135-19"><span class="verse-num">135:19</span> <span class="verse-body">Seon regem Amorreorum quoniam in aeternum misericordia eius</span></p>
<p id="psalms-135-20"><span class="verse-num">135:20</span> <span class="verse-body">et Og regem Basan quoniam in aeternum misericordia eius</span></p>
<p id="psalms-135-21"><span class="verse-num">135:21</span> <span class="verse-body">et dedit terram eorum in hereditatem quoniam in aeternum misericordia eius</span></p>
<p id="psalms-135-22"><span class="verse-num">135:22</span> <span class="verse-body">hereditatem Israhel servo suo quoniam in aeternum misericordia eius</span></p>
<p id="psalms-135-23"><span class="verse-num">135:23</span> <span class="verse-body">quia in humilitate nostra memor fuit nostri quoniam in aeternum misericordia eius</span></p>
<p id="psalms-135-24"><span class="verse-num">135:24</span> <span class="verse-body">et redemit nos de hostibus nostris quoniam in aeternum misericordia eius</span></p>
<p id="psalms-135-25"><span class="verse-num">135:25</span> <span class="verse-body">qui dat panem omni carni quoniam in aeternum misericordia eius</span></p>
<p id="psalms-135-26"><span class="verse-num">135:26</span> <span class="verse-body">confitemini Deo caeli quoniam in aeternum misericordia eius __________________________________________________________________</span></p>
<h2 id="psalms-ch-136">Chapter 136</h2>
<p class="verses"><a href="#psalms-136-1">1</a> <a href="#psalms-136-2">2</a> <a href="#psalms-136-3">3</a> <a href="#psalms-136-4">4</a> <a href="#psalms-136-5">5</a> <a href="#psalms-136-6">6</a> <a href="#psalms-136-7">7</a> <a href="#psalms-136-8">8</a> <a href="#psalms-136-9">9</a></p>
<p id="psalms-136-1"><span class="verse-num">136:1</span> <span class="verse-body">super flumina Babylonis ibi sedimus et flevimus cum recordaremur Sion</span></p>
<p id="psalms-136-2"><span class="verse-num">136:2</span> <span class="verse-body">super salices in medio eius suspendimus citharas nostras</span></p>
<p id="psalms-136-3"><span class="verse-num">136:3</span> <span class="verse-body">quoniam ibi interrogaverunt nos qui captivos duxerunt nos verba carminis et qui adfligebant nos laeti canite nobis de canticis Sion</span></p>
<p id="psalms-136-4"><span class="verse-num">136:4</span> <span class="verse-body">quomodo cantabimus canticum Domini in terra aliena</span></p>
<p id="psalms-136-5"><span class="verse-num">136:5</span> <span class="verse-body">si oblitus fuero tui Hierusalem in oblivione sit dextera mea</span></p>
<p id="psalms-136-6"><span class="verse-num">136:6</span> <span class="verse-body">adhereat lingua mea gutturi meo si non recordatus fuero tui si non praeposuero Hierusalem in principio laetitiae meae</span></p>
<p id="psalms-136-7"><span class="verse-num">136:7</span> <span class="verse-body">memento Domine filiorum Edom in diem Hierusalem dicentium evacuate evacuate usque ad fundamentum eius</span></p>
<p id="psalms-136-8"><span class="verse-num">136:8</span> <span class="verse-body">filia Babylon vastata beatus qui retribuet tibi vicissitudinem tuam quam retribuisti nobis</span></p>
<p id="psalms-136-9"><span class="verse-num">136:9</span> <span class="verse-body">beatus qui tenebit et adlidet parvulos tuos ad petram __________________________________________________________________</span></p>
<h2 id="psalms-ch-137">Chapter 137</h2>
<p class="verses"><a href="#psalms-137-1">1</a> <a href="#psalms-137-2">2</a> <a href="#psalms-137-3">3</a> <a href="#psalms-137-4">4</a> <a href="#psalms-137-5">5</a> <a href="#psalms-137-6">6</a> <a href="#psalms-137-7">7</a> <a href="#psalms-137-8">8</a></p>
<p id="psalms-137-1"><span class="verse-num">137:1</span> <span class="verse-body">David confitebor tibi in toto corde meo in conspectu deorum cantabo tibi</span></p>
<p id="psalms-137-2"><span class="verse-num">137:2</span> <span class="verse-body">adorabo in templo sancto tuo et confitebor nomini tuo super misericordia tua et super veritate tua quia magnificasti super omne nomen tuum eloquium tuum</span></p>
<p id="psalms-137-3"><span class="verse-num">137:3</span> <span class="verse-body">in die invocabo et exaudies me dilatabis animae meae fortitudinem</span></p>
<p id="psalms-137-4"><span class="verse-num">137:4</span> <span class="verse-body">confiteantur tibi Domine omnes reges terrae quoniam audierunt eloquia oris tui</span></p>
<p id="psalms-137-5"><span class="verse-num">137:5</span> <span class="verse-body">et cantent in viis Domini quoniam magna gloria Domini</span></p>
<p id="psalms-137-6"><span class="verse-num">137:6</span> <span class="verse-body">quoniam excelsus Dominus et humilem respicit et excelsa de longe cognoscit</span></p>
<p id="psalms-137-7"><span class="verse-num">137:7</span> <span class="verse-body">si ambulavero in medio tribulationis vivificabis me super furorem inimicorum meorum mittes manum tuam et salvabit me dextera tua</span></p>
<p id="psalms-137-8"><span class="verse-num">137:8</span> <span class="verse-body">Dominus operabitur pro me Domine misericordia tua in aeternum opera manuum tuarum ne dimittas __________________________________________________________________</span></p>
<h2 id="psalms-ch-138">Chapter 138</h2>
<p class="verses"><a href="#psalms-138-1">1</a> <a href="#psalms-138-2">2</a> <a href="#psalms-138-3">3</a> <a href="#psalms-138-4">4</a> <a href="#psalms-138-5">5</a> <a href="#psalms-138-6">6</a> <a href="#psalms-138-7">7</a> <a href="#psalms-138-8">8</a> <a href="#psalms-138-9">9</a> <a href="#psalms-138-10">10</a> <a href="#psalms-138-11">11</a> <a href="#psalms-138-12">12</a> <a href="#psalms-138-13">13</a> <a href="#psalms-138-14">14</a> <a href="#psalms-138-15">15</a> <a href="#psalms-138-16">16</a> <a href="#psalms-138-17">17</a> <a href="#psalms-138-18">18</a> <a href="#psalms-138-19">19</a> <a href="#psalms-138-20">20</a> <a href="#psalms-138-21">21</a> <a href="#psalms-138-22">22</a> <a href="#psalms-138-23">23</a> <a href="#psalms-138-24">24</a></p>
<p id="psalms-138-1"><span class="verse-num">138:1</span> <span class="verse-body">pro victoria David canticum Domine investigasti me et cognovisti</span></p>
<p id="psalms-138-2"><span class="verse-num">138:2</span> <span class="verse-body">tu cognovisti sessionem meam et surrectionem meam</span></p>
<p id="psalms-138-3"><span class="verse-num">138:3</span> <span class="verse-body">intellexisti malum meum de longe semitam meam et accubitionem meam eventilasti</span></p>
<p id="psalms-138-4"><span class="verse-num">138:4</span> <span class="verse-body">et omnes vias meas intellexisti quia non est eloquium in lingua mea</span></p>
<p id="psalms-138-5"><span class="verse-num">138:5</span> <span class="verse-body">ecce Domine nosti omnia retrorsum et ante formasti me et posuisti super me manum tuam</span></p>
<p id="psalms-138-6"><span class="verse-num">138:6</span> <span class="verse-body">super me est scientia et excelsior est non potero ad eam</span></p>
<p id="psalms-138-7"><span class="verse-num">138:7</span> <span class="verse-body">quo ibo ab spiritu tuo et quo a facie tua fugiam</span></p>
<p id="psalms-138-8"><span class="verse-num">138:8</span> <span class="verse-body">si ascendero in caelum ibi es tu si iacuero in inferno ades</span></p>
<p id="psalms-138-9"><span class="verse-num">138:9</span> <span class="verse-body">si sumpsero pinnas diluculo habitavero in novissimo maris</span></p>
<p id="psalms-138-10"><span class="verse-num">138:10</span> <span class="verse-body">etiam ibi manus tua deducet me et tenebit me dextera tua</span></p>
<p id="psalms-138-11"><span class="verse-num">138:11</span> <span class="verse-body">si dixero forte tenebrae operient me nox quoque lux erit circa me</span></p>
<p id="psalms-138-12"><span class="verse-num">138:12</span> <span class="verse-body">nec tenebrae habent tenebras apud te et nox quasi dies lucet similes sunt tenebrae et lux</span></p>
<p id="psalms-138-13"><span class="verse-num">138:13</span> <span class="verse-body">quoniam tu possedisti renes meos orsusque es me in utero matris meae</span></p>
<p id="psalms-138-14"><span class="verse-num">138:14</span> <span class="verse-body">confitebor tibi quoniam terribiliter magnificasti me mirabilia opera tua et anima mea novit nimis</span></p>
<p id="psalms-138-15"><span class="verse-num">138:15</span> <span class="verse-body">non sunt operta ossa mea a te quibus factus sum in abscondito imaginatus sum in novissimis terrae</span></p>
<p id="psalms-138-16"><span class="verse-num">138:16</span> <span class="verse-body">informem adhuc me viderunt oculi tui et in libro tuo omnes scribentur dies formatae sunt et non est una in eis</span></p>
<p id="psalms-138-17"><span class="verse-num">138:17</span> <span class="verse-body">mihi autem quam honorabiles facti sunt amici tui Deus quam fortes pauperes eorum</span></p>
<p id="psalms-138-18"><span class="verse-num">138:18</span> <span class="verse-body">dinumerabo eos et harena plures erunt evigilavi et adhuc sum tecum</span></p>
<p id="psalms-138-19"><span class="verse-num">138:19</span> <span class="verse-body">si occideris Deus impium viri sanguinum declinate a me</span></p>
<p id="psalms-138-20"><span class="verse-num">138:20</span> <span class="verse-body">qui contradicent tibi scelerate elati sunt frustra adversarii tui</span></p>
<p id="psalms-138-21"><span class="verse-num">138:21</span> <span class="verse-body">nonne odientes te Domine odivi et contra adversarios tuos distabui</span></p>
<p id="psalms-138-22"><span class="verse-num">138:22</span> <span class="verse-body">perfecto odio oderam illos inimici facti sunt mihi</span></p>
<p id="psalms-138-23"><span class="verse-num">138:23</span> <span class="verse-body">scrutare me Deus et cognosce cor meum proba me et scito cogitationes meas</span></p>
<p id="psalms-138-24"><span class="verse-num">138:24</span> <span class="verse-body">et vide si via idoli in me est et deduc me in via aeterna __________________________________________________________________</span></p>
<h2 id="psalms-ch-139">Chapter 139</h2>
<p class="verses"><a href="#psalms-139-1">1</a> <a href="#psalms-139-2">2</a> <a href="#psalms-139-3">3</a> <a href="#psalms-139-4">4</a> <a href="#psalms-139-5">5</a> <a href="#psalms-139-6">6</a> <a href="#psalms-139-7">7</a> <a href="#psalms-139-8">8</a> <a href="#psalms-139-9">9</a> <a href="#psalms-139-10">10</a> <a href="#psalms-139-11">11</a> <a href="#psalms-139-12">12</a> <a href="#psalms-139-13">13</a> <a href="#psalms-139-14">14</a></p>
<p id="psalms-139-1"><span class="verse-num">139:1</span> <span class="verse-body">pro victoria canticum David</span></p>
<p id="psalms-139-2"><span class="verse-num">139:2</span> <span class="verse-body">erue me Domine ab homine malo a viris iniquis serva me</span></p>
<p id="psalms-139-3"><span class="verse-num">139:3</span> <span class="verse-body">qui cogitaverunt malitias in corde tota die versati sunt in proeliis</span></p>
<p id="psalms-139-4"><span class="verse-num">139:4</span> <span class="verse-body">exacuerunt linguam suam quasi serpens venenum aspidis sub labiis eorum semper</span></p>
<p id="psalms-139-5"><span class="verse-num">139:5</span> <span class="verse-body">custodi me Domine de manu impii a viro iniquitatum serva me qui cogitaverunt subplantare gressus meos</span></p>
<p id="psalms-139-6"><span class="verse-num">139:6</span> <span class="verse-body">absconderunt superbi laqueum mihi et funibus extenderunt rete iuxta semitam offendiculum posuerunt mihi semper</span></p>
<p id="psalms-139-7"><span class="verse-num">139:7</span> <span class="verse-body">dixi Domino Deus meus tu audi Domine vocem deprecationis meae</span></p>
<p id="psalms-139-8"><span class="verse-num">139:8</span> <span class="verse-body">Domine Deus fortitudo salutis meae protexisti caput meum in die belli</span></p>
<p id="psalms-139-9"><span class="verse-num">139:9</span> <span class="verse-body">ne des Domine desideria impii scelera eius ne effundantur et eleventur semper</span></p>
<p id="psalms-139-10"><span class="verse-num">139:10</span> <span class="verse-body">amaritudo convivarum meorum labor labiorum eorum operiat eos</span></p>
<p id="psalms-139-11"><span class="verse-num">139:11</span> <span class="verse-body">cadent super eos carbones ignis deicies eos in foveas ut non consurgant</span></p>
<p id="psalms-139-12"><span class="verse-num">139:12</span> <span class="verse-body">vir linguosus non dirigetur in terra virum iniquum mala capient in interitu</span></p>
<p id="psalms-139-13"><span class="verse-num">139:13</span> <span class="verse-body">scio quod faciet Dominus causam inopis iudicia pauperum</span></p>
<p id="psalms-139-14"><span class="verse-num">139:14</span> <span class="verse-body">attamen iusti confitebuntur nomini tuo habitabunt recti cum vultu tuo __________________________________________________________________</span></p>
<h2 id="psalms-ch-140">Chapter 140</h2>
<p class="verses"><a href="#psalms-140-1">1</a> <a href="#psalms-140-2">2</a> <a href="#psalms-140-3">3</a> <a href="#psalms-140-4">4</a> <a href="#psalms-140-5">5</a> <a href="#psalms-140-6">6</a> <a href="#psalms-140-7">7</a> <a href="#psalms-140-8">8</a> <a href="#psalms-140-9">9</a> <a href="#psalms-140-10">10</a></p>
<p id="psalms-140-1"><span class="verse-num">140:1</span> <span class="verse-body">canticum David Domine clamavi ad te festina mihi exaudi vocem meam clamantis ad te</span></p>
<p id="psalms-140-2"><span class="verse-num">140:2</span> <span class="verse-body">dirigatur oratio mea sicut incensum in conspectu tuo elevatio manuum mearum sacrificium vespertinum</span></p>
<p id="psalms-140-3"><span class="verse-num">140:3</span> <span class="verse-body">pone Domine custodem ori meo serva paupertatem labiorum meorum</span></p>
<p id="psalms-140-4"><span class="verse-num">140:4</span> <span class="verse-body">ne declines cor meum in verbum malum volvere cogitationes impias cum viris operantibus iniquitatem neque comedere in deliciis eorum</span></p>
<p id="psalms-140-5"><span class="verse-num">140:5</span> <span class="verse-body">corripiat me iustus in misericordia et arguat me oleum amaritudinis non inpinguet caput meum quia adhuc et oratio mea pro malitiis eorum</span></p>
<p id="psalms-140-6"><span class="verse-num">140:6</span> <span class="verse-body">sublati sunt iuxta petram iudices eorum et audient verba mea quoniam decora sunt</span></p>
<p id="psalms-140-7"><span class="verse-num">140:7</span> <span class="verse-body">sicut agricola cum scindit terram sic dissipata sunt ossa nostra in ore inferi</span></p>
<p id="psalms-140-8"><span class="verse-num">140:8</span> <span class="verse-body">quia ad te Domine Deus oculi mei in te speravi ne evacues animam meam</span></p>
<p id="psalms-140-9"><span class="verse-num">140:9</span> <span class="verse-body">custodi me de manibus laquei quod posuerunt mihi et de offendiculis operantium iniquitatem</span></p>
<p id="psalms-140-10"><span class="verse-num">140:10</span> <span class="verse-body">incident in rete eius impii simul ego autem transibo __________________________________________________________________</span></p>
<h2 id="psalms-ch-141">Chapter 141</h2>
<p class="verses"><a href="#psalms-141-1">1</a> <a href="#psalms-141-2">2</a> <a href="#psalms-141-3">3</a> <a href="#psalms-141-4">4</a> <a href="#psalms-141-5">5</a> <a href="#psalms-141-6">6</a> <a href="#psalms-141-7">7</a> <a href="#psalms-141-8">8</a></p>
<p id="psalms-141-1"><span class="verse-num">141:1</span> <span class="verse-body">eruditio David cum esset in spelunca oratio</span></p>
<p id="psalms-141-2"><span class="verse-num">141:2</span> <span class="verse-body">voce mea ad Dominum clamavi voce mea ad Dominum deprecatus sum</span></p>
<p id="psalms-141-3"><span class="verse-num">141:3</span> <span class="verse-body">effundam in conspectu eius eloquium meum tribulationem meam coram illo adnuntiabo</span></p>
<p id="psalms-141-4"><span class="verse-num">141:4</span> <span class="verse-body">cum anxius in me fuerit spiritus meus tu enim nosti semitam meam in via hac qua ambulabo absconderunt laqueum mihi</span></p>
<p id="psalms-141-5"><span class="verse-num">141:5</span> <span class="verse-body">respice ad dexteram et vide quia non sit qui cognoscat me periit fuga a me non est qui quaerat animam meam</span></p>
<p id="psalms-141-6"><span class="verse-num">141:6</span> <span class="verse-body">clamavi ad te Domine dixi tu spes mea pars mea in terra viventium</span></p>
<p id="psalms-141-7"><span class="verse-num">141:7</span> <span class="verse-body">ausculta deprecationem meam quoniam infirmatus sum nimis libera me a persecutoribus quoniam confortati sunt super me</span></p>
<p id="psalms-141-8"><span class="verse-num">141:8</span> <span class="verse-body">educ de carcere animam meam ut confiteatur nomini tuo me expectant iusti cum retribueris mihi __________________________________________________________________</span></p>
<h2 id="psalms-ch-142">Chapter 142</h2>
<p class="verses"><a href="#psalms-142-1">1</a> <a href="#psalms-142-2">2</a> <a href="#psalms-142-3">3</a> <a href="#psalms-142-4">4</a> <a href="#psalms-142-5">5</a> <a href="#psalms-142-6">6</a> <a href="#psalms-142-7">7</a> <a href="#psalms-142-8">8</a> <a href="#psalms-142-9">9</a> <a href="#psalms-142-10">10</a> <a href="#psalms-142-11">11</a> <a href="#psalms-142-12">12</a></p>
<p id="psalms-142-1"><span class="verse-num">142:1</span> <span class="verse-body">canticum David Domine exaudi orationem meam ausculta deprecationem meam in veritate tua exaudi me in iustitia tua</span></p>
<p id="psalms-142-2"><span class="verse-num">142:2</span> <span class="verse-body">et non venias ad iudicandum cum servo tuo quia non iustificabitur in conspectu tuo omnis vivens</span></p>
<p id="psalms-142-3"><span class="verse-num">142:3</span> <span class="verse-body">persecutus est enim inimicus animam meam confregit in terra vitam meam posuit me in tenebris quasi mortuos antiquos</span></p>
<p id="psalms-142-4"><span class="verse-num">142:4</span> <span class="verse-body">et anxius fuit in me spiritus meus in medio mei sollicitum fuit cor meum</span></p>
<p id="psalms-142-5"><span class="verse-num">142:5</span> <span class="verse-body">recordabar dierum antiquorum meditabar omnia opera tua facta manuum tuarum loquebar</span></p>
<p id="psalms-142-6"><span class="verse-num">142:6</span> <span class="verse-body">expandi manus meas ad te anima mea quasi terra sitiens ad te semper</span></p>
<p id="psalms-142-7"><span class="verse-num">142:7</span> <span class="verse-body">cito exaudi me Domine defecit spiritus meus ne abscondas faciem tuam a me et conparabor descendentibus in lacum</span></p>
<p id="psalms-142-8"><span class="verse-num">142:8</span> <span class="verse-body">fac me audire mane misericordiam tuam quoniam in te confido notam fac mihi viam in qua ambulo quoniam ad te levavi animam meam</span></p>
<p id="psalms-142-9"><span class="verse-num">142:9</span> <span class="verse-body">libera me de inimicis meis Domine a te protectus sum</span></p>
<p id="psalms-142-10"><span class="verse-num">142:10</span> <span class="verse-body">doce me ut faciam voluntatem tuam quia tu Deus meus spiritus tuus bonus deducet me in terra recta</span></p>
<p id="psalms-142-11"><span class="verse-num">142:11</span> <span class="verse-body">propter nomen tuum Domine vivificabis me in iustitia tua educes de angustia animam meam</span></p>
<p id="psalms-142-12"><span class="verse-num">142:12</span> <span class="verse-body">et in misericordia tua dissipabis inimicos meos et perdes omnes ligantes animam meam ego enim sum servus tuus __________________________________________________________________</span></p>
<h2 id="psalms-ch-143">Chapter 143</h2>
<p class="verses"><a href="#psalms-143-1">1</a> <a href="#psalms-143-2">2</a> <a href="#psalms-143-3">3</a> <a href="#psalms-143-4">4</a> <a href="#psalms-143-5">5</a> <a href="#psalms-143-6">6</a> <a href="#psalms-143-7">7</a> <a href="#psalms-143-8">8</a> <a href="#psalms-143-9">9</a> <a href="#psalms-143-10">10</a> <a href="#psalms-143-11">11</a> <a href="#psalms-143-12">12</a> <a href="#psalms-143-13">13</a> <a href="#psalms-143-14">14</a> <a href="#psalms-143-15">15</a></p>
<p id="psalms-143-1"><span class="verse-num">143:1</span> <span class="verse-body">David benedictus Dominus fortis meus qui docet manus meas ad proelium digitos meos ad bellum</span></p>
<p id="psalms-143-2"><span class="verse-num">143:2</span> <span class="verse-body">misericordia mea et fortitudo mea auxiliator meus et salvator meus scutum meum et in ipso speravi qui subiecit populos mihi</span></p>
<p id="psalms-143-3"><span class="verse-num">143:3</span> <span class="verse-body">Domine quid est homo quia cognoscis eum filius hominis quia conputas eum</span></p>
<p id="psalms-143-4"><span class="verse-num">143:4</span> <span class="verse-body">homo vanitati adsimilatus est dies eius quasi umbra pertransiens</span></p>
<p id="psalms-143-5"><span class="verse-num">143:5</span> <span class="verse-body">Domine inclina caelos tuos et descende tange montes et fumigabunt</span></p>
<p id="psalms-143-6"><span class="verse-num">143:6</span> <span class="verse-body">mica fulmine et dissipa eos mitte sagittam tuam et interfice illos</span></p>
<p id="psalms-143-7"><span class="verse-num">143:7</span> <span class="verse-body">extende manum tuam de excelso libera me et erue me de aquis multis de manu filiorum alienorum</span></p>
<p id="psalms-143-8"><span class="verse-num">143:8</span> <span class="verse-body">quorum os locutum est vanitatem et dextera eorum dextera mendacii</span></p>
<p id="psalms-143-9"><span class="verse-num">143:9</span> <span class="verse-body">Deus canticum novum cantabo tibi in psalterio decacordo psallam tibi</span></p>
<p id="psalms-143-10"><span class="verse-num">143:10</span> <span class="verse-body">qui dat salutem regibus qui eruit David servum suum de gladio pessimo</span></p>
<p id="psalms-143-11"><span class="verse-num">143:11</span> <span class="verse-body">libera me et erue me de manu filiorum alienorum quorum os locutum est vanitatem et dextera eorum dextera mendacii</span></p>
<p id="psalms-143-12"><span class="verse-num">143:12</span> <span class="verse-body">ut sint filii nostri quasi plantatio crescens in adulescentia sua filiae nostrae quasi anguli ornati ad similitudinem templi</span></p>
<p id="psalms-143-13"><span class="verse-num">143:13</span> <span class="verse-body">promptuaria nostra plena et supereffundentia ex hoc in illud pecora nostra in milibus et innumerabilia in conpitis nostris</span></p>
<p id="psalms-143-14"><span class="verse-num">143:14</span> <span class="verse-body">tauri nostri pingues non est interruptio et non est egressus et non est ululatus in plateis nostris</span></p>
<p id="psalms-143-15"><span class="verse-num">143:15</span> <span class="verse-body">beatus populus cuius talia sunt beatus populus cuius Dominus Deus suus __________________________________________________________________</span></p>
<h2 id="psalms-ch-144">Chapter 144</h2>
<p class="verses"><a href="#psalms-144-1">1</a> <a href="#psalms-144-2">2</a> <a href="#psalms-144-3">3</a> <a href="#psalms-144-4">4</a> <a href="#psalms-144-5">5</a> <a href="#psalms-144-6">6</a> <a href="#psalms-144-7">7</a> <a href="#psalms-144-8">8</a> <a href="#psalms-144-9">9</a> <a href="#psalms-144-10">10</a> <a href="#psalms-144-11">11</a> <a href="#psalms-144-12">12</a> <a href="#psalms-144-13">13</a> <a href="#psalms-144-14">14</a> <a href="#psalms-144-15">15</a> <a href="#psalms-144-16">16</a> <a href="#psalms-144-17">17</a> <a href="#psalms-144-18">18</a> <a href="#psalms-144-19">19</a> <a href="#psalms-144-20">20</a> <a href="#psalms-144-21">21</a></p>
<p id="psalms-144-1"><span class="verse-num">144:1</span> <span class="verse-body">hymnus David aleph exaltabo te Deus meus rex et benedicam nomini tuo in aeternum et ultra</span></p>
<p id="psalms-144-2"><span class="verse-num">144:2</span> <span class="verse-body">beth in omni die benedicam tibi et laudabo nomen tuum in sempiternum iugiter</span></p>
<p id="psalms-144-3"><span class="verse-num">144:3</span> <span class="verse-body">gimel magnus Deus et laudabilis nimis et magnificentiae eius non est inventio</span></p>
<p id="psalms-144-4"><span class="verse-num">144:4</span> <span class="verse-body">deleth generatio ad generationem laudabit opera tua et fortitudines tuas adnuntiabunt</span></p>
<p id="psalms-144-5"><span class="verse-num">144:5</span> <span class="verse-body">he decorem gloriae magnitudinis tuae et verba mirabilium tuorum loquar</span></p>
<p id="psalms-144-6"><span class="verse-num">144:6</span> <span class="verse-body">vav et fortitudinem horribilium tuorum loquentur et magnitudines tuas narrabo</span></p>
<p id="psalms-144-7"><span class="verse-num">144:7</span> <span class="verse-body">zai memoriam multae bonitatis tuae loquentur et iustitias tuas laudabunt</span></p>
<p id="psalms-144-8"><span class="verse-num">144:8</span> <span class="verse-body">heth clemens et misericors Dominus patiens et multae miserationis</span></p>
<p id="psalms-144-9"><span class="verse-num">144:9</span> <span class="verse-body">teth bonus Dominus omnibus et misericordiae eius in universa opera eius</span></p>
<p id="psalms-144-10"><span class="verse-num">144:10</span> <span class="verse-body">ioth confiteantur tibi Domine omnia opera tua et sancti tui benedicant tibi</span></p>
<p id="psalms-144-11"><span class="verse-num">144:11</span> <span class="verse-body">caph gloriam regni tui dicent et fortitudines tuas loquentur</span></p>
<p id="psalms-144-12"><span class="verse-num">144:12</span> <span class="verse-body">lameth ut ostendant filiis hominum fortitudines eius et gloriam decoris regni eius</span></p>
<p id="psalms-144-13"><span class="verse-num">144:13</span> <span class="verse-body">mem regnum tuum regnum omnium saeculorum et potestas tua in omni generatione et generatione</span></p>
<p id="psalms-144-14"><span class="verse-num">144:14</span> <span class="verse-body">samech sustentat Dominus omnes corruentes et erigit universos iacentes</span></p>
<p id="psalms-144-15"><span class="verse-num">144:15</span> <span class="verse-body">ain oculi eorum in te sperant et tu das eis escam suam in tempore suo</span></p>
<p id="psalms-144-16"><span class="verse-num">144:16</span> <span class="verse-body">fe aperis manus tuas et imples omne animal refectione</span></p>
<p id="psalms-144-17"><span class="verse-num">144:17</span> <span class="verse-body">sade iustus Dominus in omnibus viis suis et sanctus in omnibus operibus suis</span></p>
<p id="psalms-144-18"><span class="verse-num">144:18</span> <span class="verse-body">coph iuxta est Dominus omnibus qui invocant eum omnibus qui invocant eum in veritate</span></p>
<p id="psalms-144-19"><span class="verse-num">144:19</span> <span class="verse-body">res placitum timentium se faciet et clamorem eorum audiet et salvabit eos</span></p>
<p id="psalms-144-20"><span class="verse-num">144:20</span> <span class="verse-body">sen custodit Dominus omnes diligentes se et universos impios conteret</span></p>
<p id="psalms-144-21"><span class="verse-num">144:21</span> <span class="verse-body">thau laudem Domini loquetur os meum et benedicet omnis caro nomini sancto eius in aeternum et iugiter __________________________________________________________________</span></p>
<h2 id="psalms-ch-145">Chapter 145</h2>
<p class="verses"><a href="#psalms-145-1">1</a> <a href="#psalms-145-2">2</a> <a href="#psalms-145-3">3</a> <a href="#psalms-145-4">4</a> <a href="#psalms-145-5">5</a> <a href="#psalms-145-6">6</a> <a href="#psalms-145-7">7</a> <a href="#psalms-145-8">8</a> <a href="#psalms-145-9">9</a> <a href="#psalms-145-10">10</a></p>
<p id="psalms-145-1"><span class="verse-num">145:1</span> <span class="verse-body">alleluia</span></p>
<p id="psalms-145-2"><span class="verse-num">145:2</span> <span class="verse-body">lauda anima mea Dominum laudabo Dominum in vita mea cantabo Deo meo quamdiu sum nolite confidere in principibus</span></p>
<p id="psalms-145-3"><span class="verse-num">145:3</span> <span class="verse-body">in filio hominis cui non est salus</span></p>
<p id="psalms-145-4"><span class="verse-num">145:4</span> <span class="verse-body">egredietur spiritus eius et revertetur in humum suam in die illa peribunt cogitationes eius</span></p>
<p id="psalms-145-5"><span class="verse-num">145:5</span> <span class="verse-body">beatus cuius Deus Iacob auxiliator eius spes eius in Domino Deo suo</span></p>
<p id="psalms-145-6"><span class="verse-num">145:6</span> <span class="verse-body">qui fecit caelos et terram mare et omnia quae in eis sunt</span></p>
<p id="psalms-145-7"><span class="verse-num">145:7</span> <span class="verse-body">et custodit veritatem in sempiternum qui facit iudicium calumniam sustinentibus et dat panem esurientibus Dominus solvit vinctos</span></p>
<p id="psalms-145-8"><span class="verse-num">145:8</span> <span class="verse-body">Dominus inluminat caecos Dominus erigit adlisos Dominus diligit iustos</span></p>
<p id="psalms-145-9"><span class="verse-num">145:9</span> <span class="verse-body">Dominus custodit advenas pupillum et viduam suscipiet et viam impiorum conteret</span></p>
<p id="psalms-145-10"><span class="verse-num">145:10</span> <span class="verse-body">regnabit Dominus in aeternum Deus tuus Sion in generationem et generationem __________________________________________________________________</span></p>
<h2 id="psalms-ch-146">Chapter 146</h2>
<p class="verses"><a href="#psalms-146-1">1</a> <a href="#psalms-146-2">2</a> <a href="#psalms-146-3">3</a> <a href="#psalms-146-4">4</a> <a href="#psalms-146-5">5</a> <a href="#psalms-146-6">6</a> <a href="#psalms-146-7">7</a> <a href="#psalms-146-8">8</a> <a href="#psalms-146-9">9</a> <a href="#psalms-146-10">10</a> <a href="#psalms-146-11">11</a></p>
<p id="psalms-146-1"><span class="verse-num">146:1</span> <span class="verse-body">alleluia laudate Dominum quoniam bonum est canticum Dei nostri quoniam decorum est pulchra laudatio</span></p>
<p id="psalms-146-2"><span class="verse-num">146:2</span> <span class="verse-body">aedificabit Hierusalem Dominus eiectos Israhel congregabit</span></p>
<p id="psalms-146-3"><span class="verse-num">146:3</span> <span class="verse-body">qui sanat contritos corde et alligat plagas eorum</span></p>
<p id="psalms-146-4"><span class="verse-num">146:4</span> <span class="verse-body">qui numerat multitudinem stellarum et omnes nomine suo vocat</span></p>
<p id="psalms-146-5"><span class="verse-num">146:5</span> <span class="verse-body">magnus Dominus noster et multus fortitudine prudentiae eius non est numerus</span></p>
<p id="psalms-146-6"><span class="verse-num">146:6</span> <span class="verse-body">suscipiens mansuetos Dominus humilians impios usque ad terram</span></p>
<p id="psalms-146-7"><span class="verse-num">146:7</span> <span class="verse-body">canite Domino in confessione canite Deo nostro in cithara</span></p>
<p id="psalms-146-8"><span class="verse-num">146:8</span> <span class="verse-body">qui operit caelos nubibus et praebet terrae pluviam et oriri facit in montibus germen</span></p>
<p id="psalms-146-9"><span class="verse-num">146:9</span> <span class="verse-body">qui dat iumentis panem suum filiis corvi clamantibus</span></p>
<p id="psalms-146-10"><span class="verse-num">146:10</span> <span class="verse-body">non est in fortitudine equi voluntas eius neque in tibiis viri placetur ei</span></p>
<p id="psalms-146-11"><span class="verse-num">146:11</span> <span class="verse-body">placetur Domino in his qui timent eum et expectant misericordiam eius __________________________________________________________________</span></p>
<h2 id="psalms-ch-147">Chapter 147</h2>
<p class="verses"><a href="#psalms-147-12">12</a> <a href="#psalms-147-13">13</a> <a href="#psalms-147-14">14</a> <a href="#psalms-147-15">15</a> <a href="#psalms-147-16">16</a> <a href="#psalms-147-17">17</a> <a href="#psalms-147-18">18</a> <a href="#psalms-147-19">19</a> <a href="#psalms-147-20">20</a></p>
<p id="psalms-147-12"><span class="verse-num">147:12</span> <span class="verse-body">lauda Hierusalem Dominum cane Deum tuum Sion</span></p>
<p id="psalms-147-13"><span class="verse-num">147:13</span> <span class="verse-body">quia confortavit vectes portarum tuarum benedixit filiis tuis in medio tui</span></p>
<p id="psalms-147-14"><span class="verse-num">147:14</span> <span class="verse-body">qui posuit terminum tuum pacem adipe frumenti saturavit te</span></p>
<p id="psalms-147-15"><span class="verse-num">147:15</span> <span class="verse-body">qui emittit eloquium suum terrae velociter curret verbum eius</span></p>
<p id="psalms-147-16"><span class="verse-num">147:16</span> <span class="verse-body">qui dat nivem quasi lanam pruinas quasi cinerem spargit</span></p>
<p id="psalms-147-17"><span class="verse-num">147:17</span> <span class="verse-body">proicit glaciem suam quasi buccellas ante faciem frigoris eius quis stabit</span></p>
<p id="psalms-147-18"><span class="verse-num">147:18</span> <span class="verse-body">mittet verbum suum et solvet illa spirabit spiritu suo et fluent aquae</span></p>
<p id="psalms-147-19"><span class="verse-num">147:19</span> <span class="verse-body">qui adnuntiat verbum suum Iacob praecepta sua et iudicia sua Israhel</span></p>
<p id="psalms-147-20"><span class="verse-num">147:20</span> <span class="verse-body">non fecit similiter omni genti et iudicia eius non cognoscent alleluia __________________________________________________________________</span></p>
<h2 id="psalms-ch-148">Chapter 148</h2>
<p class="verses"><a href="#psalms-148-1">1</a> <a href="#psalms-148-2">2</a> <a href="#psalms-148-3">3</a> <a href="#psalms-148-4">4</a> <a href="#psalms-148-5">5</a> <a href="#psalms-148-6">6</a> <a href="#psalms-148-7">7</a> <a href="#psalms-148-8">8</a> <a href="#psalms-148-9">9</a> <a href="#psalms-148-10">10</a> <a href="#psalms-148-11">11</a> <a href="#psalms-148-12">12</a> <a href="#psalms-148-13">13</a> <a href="#psalms-148-14">14</a></p>
<p id="psalms-148-1"><span class="verse-num">148:1</span> <span class="verse-body">alleluia laudate Dominum de caelis laudate eum in excelsis</span></p>
<p id="psalms-148-2"><span class="verse-num">148:2</span> <span class="verse-body">laudate eum omnes angeli eius laudate eum omnes exercitus eius</span></p>
<p id="psalms-148-3"><span class="verse-num">148:3</span> <span class="verse-body">laudate eum sol et luna laudate eum omnes stellae luminis</span></p>
<p id="psalms-148-4"><span class="verse-num">148:4</span> <span class="verse-body">laudate eum caeli caelorum et aquae quae super caelos sunt</span></p>
<p id="psalms-148-5"><span class="verse-num">148:5</span> <span class="verse-body">laudent nomen Domini quoniam ipse mandavit et creata sunt</span></p>
<p id="psalms-148-6"><span class="verse-num">148:6</span> <span class="verse-body">et statuit ea in saeculum et in saeculum praeceptum dedit et non praeteribit</span></p>
<p id="psalms-148-7"><span class="verse-num">148:7</span> <span class="verse-body">laudate Dominum de terra dracones et omnes abyssi</span></p>
<p id="psalms-148-8"><span class="verse-num">148:8</span> <span class="verse-body">ignis et grando nix et glacies ventus turbo quae facitis sermonem eius</span></p>
<p id="psalms-148-9"><span class="verse-num">148:9</span> <span class="verse-body">montes et omnes colles lignum fructiferum et universae cedri</span></p>
<p id="psalms-148-10"><span class="verse-num">148:10</span> <span class="verse-body">bestiae et omnia iumenta reptilia et aves volantes</span></p>
<p id="psalms-148-11"><span class="verse-num">148:11</span> <span class="verse-body">reges terrae et omnes populi principes et universi iudices terrae</span></p>
<p id="psalms-148-12"><span class="verse-num">148:12</span> <span class="verse-body">iuvenes et virgines senes cum pueris laudent nomen Domini</span></p>
<p id="psalms-148-13"><span class="verse-num">148:13</span> <span class="verse-body">quoniam sublime nomen eius solius</span></p>
<p id="psalms-148-14"><span class="verse-num">148:14</span> <span class="verse-body">gloria eius in caelo et in terra et exaltavit cornu populi sui laus omnibus sanctis eius filiis Israhel populo adpropinquanti sibi alleluia __________________________________________________________________</span></p>
<h2 id="psalms-ch-149">Chapter 149</h2>
<p class="verses"><a href="#psalms-149-1">1</a> <a href="#psalms-149-2">2</a> <a href="#psalms-149-3">3</a> <a href="#psalms-149-4">4</a> <a href="#psalms-149-5">5</a> <a href="#psalms-149-6">6</a> <a href="#psalms-149-7">7</a> <a href="#psalms-149-8">8</a> <a href="#psalms-149-9">9</a></p>
<p id="psalms-149-1"><span class="verse-num">149:1</span> <span class="verse-body">alleluia cantate Domino canticum novum laus eius in congregatione sanctorum</span></p>
<p id="psalms-149-2"><span class="verse-num">149:2</span> <span class="verse-body">laetetur Israhel in factore suo filii Sion exultent in rege suo</span></p>
<p id="psalms-149-3"><span class="verse-num">149:3</span> <span class="verse-body">laudent nomen eius in choro in tympano et cithara cantent ei</span></p>
<p id="psalms-149-4"><span class="verse-num">149:4</span> <span class="verse-body">quia conplacet sibi Dominus in populo suo exaltabit mansuetos in Iesu</span></p>
<p id="psalms-149-5"><span class="verse-num">149:5</span> <span class="verse-body">exultabunt sancti in gloria laudabunt in cubilibus suis</span></p>
<p id="psalms-149-6"><span class="verse-num">149:6</span> <span class="verse-body">exaltationes Dei in gutture eorum et gladii ancipites in manibus eorum</span></p>
<p id="psalms-149-7"><span class="verse-num">149:7</span> <span class="verse-body">ad faciendam vindictam in gentibus increpationes in populis</span></p>
<p id="psalms-149-8"><span class="verse-num">149:8</span> <span class="verse-body">ut alligent reges eorum catenis et inclitos eorum conpedibus ferreis</span></p>
<p id="psalms-149-9"><span class="verse-num">149:9</span> <span class="verse-body">ut faciant in eis iudicium scriptum decor est omnium sanctorum eius alleluia __________________________________________________________________</span></p>
<h2 id="psalms-ch-150">Chapter 150</h2>
<p class="verses"><a href="#psalms-150-1">1</a> <a href="#psalms-150-2">2</a> <a href="#psalms-150-3">3</a> <a href="#psalms-150-4">4</a> <a href="#psalms-150-5">5</a></p>
<p id="psalms-150-1"><span class="verse-num">150:1</span> <span class="verse-body">alleluia laudate Deum in sancto eius laudate eum in fortitudine potentiae eius</span></p>
<p id="psalms-150-2"><span class="verse-num">150:2</span> <span class="verse-body">laudate eum in fortitudinibus eius laudate eum iuxta multitudinem magnificentiae suae</span></p>
<p id="psalms-150-3"><span class="verse-num">150:3</span> <span class="verse-body">laudate eum in clangore bucinae laudate eum in psalterio et cithara</span></p>
<p id="psalms-150-4"><span class="verse-num">150:4</span> <span class="verse-body">laudate eum in tympano et choro laudate eum in cordis et organo</span></p>
<p id="psalms-150-5"><span class="verse-num">150:5</span> <span class="verse-body">laudate eum in cymbalis sonantibus laudate eum in cymbalis tinnientibus __________________________________________________________________ Proverbs __________________________________________________________________</span></p>
<h2 id="psalms-ch-1">Chapter 1</h2>
<p class="verses"><a href="#psalms-1-1">1</a> <a href="#psalms-1-2">2</a> <a href="#psalms-1-3">3</a> <a href="#psalms-1-4">4</a> <a href="#psalms-1-5">5</a> <a href="#psalms-1-6">6</a> <a href="#psalms-1-7">7</a> <a href="#psalms-1-8">8</a> <a href="#psalms-1-9">9</a> <a href="#psalms-1-10">10</a> <a href="#psalms-1-11">11</a> <a href="#psalms-1-12">12</a> <a href="#psalms-1-13">13</a> <a href="#psalms-1-14">14</a> <a href="#psalms-1-15">15</a> <a href="#psalms-1-16">16</a> <a href="#psalms-1-17">17</a> <a href="#psalms-1-18">18</a> <a href="#psalms-1-19">19</a> <a href="#psalms-1-20">20</a> <a href="#psalms-1-21">21</a> <a href="#psalms-1-22">22</a> <a href="#psalms-1-23">23</a> <a href="#psalms-1-24">24</a> <a href="#psalms-1-25">25</a> <a href="#psalms-1-26">26</a> <a href="#psalms-1-27">27</a> <a href="#psalms-1-28">28</a> <a href="#psalms-1-29">29</a> <a href="#psalms-1-30">30</a> <a href="#psalms-1-31">31</a> <a href="#psalms-1-32">32</a> <a href="#psalms-1-33">33</a></p>
<p id="psalms-1-1"><span class="verse-num">1:1</span> <span class="verse-body">parabolae Salomonis filii David regis Israhel</span></p>
<p id="psalms-1-2"><span class="verse-num">1:2</span> <span class="verse-body">ad sciendam sapientiam et disciplinam</span></p>
<p id="psalms-1-3"><span class="verse-num">1:3</span> <span class="verse-body">ad intellegenda verba prudentiae et suscipiendam eruditionem doctrinae iustitiam et iudicium et aequitatem</span></p>
<p id="psalms-1-4"><span class="verse-num">1:4</span> <span class="verse-body">ut detur parvulis astutia adulescenti scientia et intellectus</span></p>
<p id="psalms-1-5"><span class="verse-num">1:5</span> <span class="verse-body">audiens sapiens sapientior erit et intellegens gubernacula possidebit</span></p>
<p id="psalms-1-6"><span class="verse-num">1:6</span> <span class="verse-body">animadvertet parabolam et interpretationem verba sapientium et enigmata eorum</span></p>
<p id="psalms-1-7"><span class="verse-num">1:7</span> <span class="verse-body">timor Domini principium scientiae sapientiam atque doctrinam stulti despiciunt</span></p>
<p id="psalms-1-8"><span class="verse-num">1:8</span> <span class="verse-body">audi fili mi disciplinam patris tui et ne dimittas legem matris tuae</span></p>
<p id="psalms-1-9"><span class="verse-num">1:9</span> <span class="verse-body">ut addatur gratia capiti tuo et torques collo tuo</span></p>
<p id="psalms-1-10"><span class="verse-num">1:10</span> <span class="verse-body">fili mi si te lactaverint peccatores ne adquiescas</span></p>
<p id="psalms-1-11"><span class="verse-num">1:11</span> <span class="verse-body">si dixerint veni nobiscum insidiemur sanguini abscondamus tendiculas contra insontem frustra</span></p>
<p id="psalms-1-12"><span class="verse-num">1:12</span> <span class="verse-body">degluttiamus eum sicut infernus viventem et integrum quasi descendentem in lacum</span></p>
<p id="psalms-1-13"><span class="verse-num">1:13</span> <span class="verse-body">omnem pretiosam substantiam repperiemus implebimus domos nostras spoliis</span></p>
<p id="psalms-1-14"><span class="verse-num">1:14</span> <span class="verse-body">sortem mitte nobiscum marsuppium unum sit omnium nostrum</span></p>
<p id="psalms-1-15"><span class="verse-num">1:15</span> <span class="verse-body">fili mi ne ambules cum eis prohibe pedem tuum a semitis eorum</span></p>
<p id="psalms-1-16"><span class="verse-num">1:16</span> <span class="verse-body">pedes enim illorum ad malum currunt et festinant ut effundant sanguinem</span></p>
<p id="psalms-1-17"><span class="verse-num">1:17</span> <span class="verse-body">frustra autem iacitur rete ante oculos pinnatorum</span></p>
<p id="psalms-1-18"><span class="verse-num">1:18</span> <span class="verse-body">ipsique contra sanguinem suum insidiantur et moliuntur fraudes contra animas suas</span></p>
<p id="psalms-1-19"><span class="verse-num">1:19</span> <span class="verse-body">sic semitae omnis avari animas possidentium rapiunt</span></p>
<p id="psalms-1-20"><span class="verse-num">1:20</span> <span class="verse-body">sapientia foris praedicat in plateis dat vocem suam</span></p>
<p id="psalms-1-21"><span class="verse-num">1:21</span> <span class="verse-body">in capite turbarum clamitat in foribus portarum urbis profert verba sua dicens</span></p>
<p id="psalms-1-22"><span class="verse-num">1:22</span> <span class="verse-body">usquequo parvuli diligitis infantiam et stulti ea quae sibi sunt noxia cupiunt et inprudentes odibunt scientiam</span></p>
<p id="psalms-1-23"><span class="verse-num">1:23</span> <span class="verse-body">convertimini ad correptionem meam en proferam vobis spiritum meum et ostendam verba mea</span></p>
<p id="psalms-1-24"><span class="verse-num">1:24</span> <span class="verse-body">quia vocavi et rennuistis extendi manum meam et non fuit qui aspiceret</span></p>
<p id="psalms-1-25"><span class="verse-num">1:25</span> <span class="verse-body">despexistis omne consilium meum et increpationes meas neglexistis</span></p>
<p id="psalms-1-26"><span class="verse-num">1:26</span> <span class="verse-body">ego quoque in interitu vestro ridebo et subsannabo cum vobis quod timebatis advenerit</span></p>
<p id="psalms-1-27"><span class="verse-num">1:27</span> <span class="verse-body">cum inruerit repentina calamitas et interitus quasi tempestas ingruerit quando venerit super vos tribulatio et angustia</span></p>
<p id="psalms-1-28"><span class="verse-num">1:28</span> <span class="verse-body">tunc invocabunt me et non exaudiam mane consurgent et non invenient me</span></p>
<p id="psalms-1-29"><span class="verse-num">1:29</span> <span class="verse-body">eo quod exosam habuerint disciplinam et timorem Domini non susceperint</span></p>
<p id="psalms-1-30"><span class="verse-num">1:30</span> <span class="verse-body">nec adquieverint consilio meo et detraxerint universae correptioni meae</span></p>
<p id="psalms-1-31"><span class="verse-num">1:31</span> <span class="verse-body">comedent igitur fructus viae suae suisque consiliis saturabuntur</span></p>
<p id="psalms-1-32"><span class="verse-num">1:32</span> <span class="verse-body">aversio parvulorum interficiet eos et prosperitas stultorum perdet illos</span></p>
<p id="psalms-1-33"><span class="verse-num">1:33</span> <span class="verse-body">qui autem me audierit absque terrore requiescet et abundantia perfruetur malorum timore sublato __________________________________________________________________</span></p>
<h2 id="psalms-ch-2">Chapter 2</h2>
<p class="verses"><a href="#psalms-2-1">1</a> <a href="#psalms-2-2">2</a> <a href="#psalms-2-3">3</a> <a href="#psalms-2-4">4</a> <a href="#psalms-2-5">5</a> <a href="#psalms-2-6">6</a> <a href="#psalms-2-7">7</a> <a href="#psalms-2-8">8</a> <a href="#psalms-2-9">9</a> <a href="#psalms-2-10">10</a> <a href="#psalms-2-11">11</a> <a href="#psalms-2-12">12</a> <a href="#psalms-2-13">13</a> <a href="#psalms-2-14">14</a> <a href="#psalms-2-15">15</a> <a href="#psalms-2-16">16</a> <a href="#psalms-2-17">17</a> <a href="#psalms-2-18">18</a> <a href="#psalms-2-19">19</a> <a href="#psalms-2-20">20</a> <a href="#psalms-2-21">21</a> <a href="#psalms-2-22">22</a></p>
<p id="psalms-2-1"><span class="verse-num">2:1</span> <span class="verse-body">fili mi si susceperis sermones meos et mandata mea absconderis penes te</span></p>
<p id="psalms-2-2"><span class="verse-num">2:2</span> <span class="verse-body">ut audiat sapientiam auris tua inclina cor tuum ad noscendam prudentiam</span></p>
<p id="psalms-2-3"><span class="verse-num">2:3</span> <span class="verse-body">si enim sapientiam invocaveris et inclinaveris cor tuum prudentiae</span></p>
<p id="psalms-2-4"><span class="verse-num">2:4</span> <span class="verse-body">si quaesieris eam quasi pecuniam et sicut thesauros effoderis illam</span></p>
<p id="psalms-2-5"><span class="verse-num">2:5</span> <span class="verse-body">tunc intelleges timorem Domini et scientiam Dei invenies</span></p>
<p id="psalms-2-6"><span class="verse-num">2:6</span> <span class="verse-body">quia Dominus dat sapientiam et ex ore eius scientia et prudentia</span></p>
<p id="psalms-2-7"><span class="verse-num">2:7</span> <span class="verse-body">custodiet rectorum salutem et proteget gradientes simpliciter</span></p>
<p id="psalms-2-8"><span class="verse-num">2:8</span> <span class="verse-body">servans semitas iustitiae et vias sanctorum custodiens</span></p>
<p id="psalms-2-9"><span class="verse-num">2:9</span> <span class="verse-body">tunc intelleges iustitiam et iudicium et aequitatem et omnem semitam bonam</span></p>
<p id="psalms-2-10"><span class="verse-num">2:10</span> <span class="verse-body">si intraverit sapientia cor tuum et scientia animae tuae placuerit</span></p>
<p id="psalms-2-11"><span class="verse-num">2:11</span> <span class="verse-body">consilium custodiet te prudentia servabit te</span></p>
<p id="psalms-2-12"><span class="verse-num">2:12</span> <span class="verse-body">ut eruaris de via mala ab homine qui perversa loquitur</span></p>
<p id="psalms-2-13"><span class="verse-num">2:13</span> <span class="verse-body">qui relinquunt iter rectum et ambulant per vias tenebrosas</span></p>
<p id="psalms-2-14"><span class="verse-num">2:14</span> <span class="verse-body">qui laetantur cum malefecerint et exultant in rebus pessimis</span></p>
<p id="psalms-2-15"><span class="verse-num">2:15</span> <span class="verse-body">quorum viae perversae et infames gressus eorum</span></p>
<p id="psalms-2-16"><span class="verse-num">2:16</span> <span class="verse-body">ut eruaris a muliere aliena et ab extranea quae mollit sermones suos</span></p>
<p id="psalms-2-17"><span class="verse-num">2:17</span> <span class="verse-body">et relinquit ducem pubertatis suae</span></p>
<p id="psalms-2-18"><span class="verse-num">2:18</span> <span class="verse-body">et pacti Dei sui oblita est inclinata est enim ad mortem domus eius et ad impios semitae ipsius</span></p>
<p id="psalms-2-19"><span class="verse-num">2:19</span> <span class="verse-body">omnes qui ingrediuntur ad eam non revertentur nec adprehendent semitas vitae</span></p>
<p id="psalms-2-20"><span class="verse-num">2:20</span> <span class="verse-body">ut ambules in via bona et calles iustorum custodias</span></p>
<p id="psalms-2-21"><span class="verse-num">2:21</span> <span class="verse-body">qui enim recti sunt habitabunt in terra et simplices permanebunt in ea</span></p>
<p id="psalms-2-22"><span class="verse-num">2:22</span> <span class="verse-body">impii vero de terra perdentur et qui inique agunt auferentur ex ea __________________________________________________________________</span></p>
<h2 id="psalms-ch-3">Chapter 3</h2>
<p class="verses"><a href="#psalms-3-1">1</a> <a href="#psalms-3-2">2</a> <a href="#psalms-3-3">3</a> <a href="#psalms-3-4">4</a> <a href="#psalms-3-5">5</a> <a href="#psalms-3-6">6</a> <a href="#psalms-3-7">7</a> <a href="#psalms-3-8">8</a> <a href="#psalms-3-9">9</a> <a href="#psalms-3-10">10</a> <a href="#psalms-3-11">11</a> <a href="#psalms-3-12">12</a> <a href="#psalms-3-13">13</a> <a href="#psalms-3-14">14</a> <a href="#psalms-3-15">15</a> <a href="#psalms-3-16">16</a> <a href="#psalms-3-17">17</a> <a href="#psalms-3-18">18</a> <a href="#psalms-3-19">19</a> <a href="#psalms-3-20">20</a> <a href="#psalms-3-21">21</a> <a href="#psalms-3-22">22</a> <a href="#psalms-3-23">23</a> <a href="#psalms-3-24">24</a> <a href="#psalms-3-25">25</a> <a href="#psalms-3-26">26</a> <a href="#psalms-3-27">27</a> <a href="#psalms-3-28">28</a> <a href="#psalms-3-29">29</a> <a href="#psalms-3-30">30</a> <a href="#psalms-3-31">31</a> <a href="#psalms-3-32">32</a> <a href="#psalms-3-33">33</a> <a href="#psalms-3-34">34</a> <a href="#psalms-3-35">35</a></p>
<p id="psalms-3-1"><span class="verse-num">3:1</span> <span class="verse-body">fili mi ne obliviscaris legis meae et praecepta mea custodiat cor tuum</span></p>
<p id="psalms-3-2"><span class="verse-num">3:2</span> <span class="verse-body">longitudinem enim dierum et annos vitae et pacem adponent tibi</span></p>
<p id="psalms-3-3"><span class="verse-num">3:3</span> <span class="verse-body">misericordia et veritas non te deserant circumda eas gutturi tuo et describe in tabulis cordis tui</span></p>
<p id="psalms-3-4"><span class="verse-num">3:4</span> <span class="verse-body">et invenies gratiam et disciplinam bonam coram Deo et hominibus</span></p>
<p id="psalms-3-5"><span class="verse-num">3:5</span> <span class="verse-body">habe fiduciam in Domino ex toto corde tuo et ne innitaris prudentiae tuae</span></p>
<p id="psalms-3-6"><span class="verse-num">3:6</span> <span class="verse-body">in omnibus viis tuis cogita illum et ipse diriget gressus tuos</span></p>
<p id="psalms-3-7"><span class="verse-num">3:7</span> <span class="verse-body">ne sis sapiens apud temet ipsum time Dominum et recede a malo</span></p>
<p id="psalms-3-8"><span class="verse-num">3:8</span> <span class="verse-body">sanitas quippe erit umbilico tuo et inrigatio ossuum tuorum</span></p>
<p id="psalms-3-9"><span class="verse-num">3:9</span> <span class="verse-body">honora Dominum de tua substantia et de primitiis omnium frugum tuarum</span></p>
<p id="psalms-3-10"><span class="verse-num">3:10</span> <span class="verse-body">et implebuntur horrea tua saturitate et vino torcularia redundabunt</span></p>
<p id="psalms-3-11"><span class="verse-num">3:11</span> <span class="verse-body">disciplinam Domini fili mi ne abicias nec deficias cum ab eo corriperis</span></p>
<p id="psalms-3-12"><span class="verse-num">3:12</span> <span class="verse-body">quem enim diligit Dominus corripit et quasi pater in filio conplacet sibi</span></p>
<p id="psalms-3-13"><span class="verse-num">3:13</span> <span class="verse-body">beatus homo qui invenit sapientiam et qui affluit prudentia</span></p>
<p id="psalms-3-14"><span class="verse-num">3:14</span> <span class="verse-body">melior est adquisitio eius negotiatione argenti et auro primo fructus eius</span></p>
<p id="psalms-3-15"><span class="verse-num">3:15</span> <span class="verse-body">pretiosior est cunctis opibus et omnia quae desiderantur huic non valent conparari</span></p>
<p id="psalms-3-16"><span class="verse-num">3:16</span> <span class="verse-body">longitudo dierum in dextera eius in sinistra illius divitiae et gloria</span></p>
<p id="psalms-3-17"><span class="verse-num">3:17</span> <span class="verse-body">viae eius viae pulchrae et omnes semitae illius pacificae</span></p>
<p id="psalms-3-18"><span class="verse-num">3:18</span> <span class="verse-body">lignum vitae est his qui adprehenderint eam et qui tenuerit eam beatus</span></p>
<p id="psalms-3-19"><span class="verse-num">3:19</span> <span class="verse-body">Dominus sapientia fundavit terram stabilivit caelos prudentia</span></p>
<p id="psalms-3-20"><span class="verse-num">3:20</span> <span class="verse-body">sapientia illius eruperunt abyssi et nubes rore concrescunt</span></p>
<p id="psalms-3-21"><span class="verse-num">3:21</span> <span class="verse-body">fili mi ne effluant haec ab oculis tuis custodi legem atque consilium</span></p>
<p id="psalms-3-22"><span class="verse-num">3:22</span> <span class="verse-body">et erit vita animae tuae et gratia faucibus tuis</span></p>
<p id="psalms-3-23"><span class="verse-num">3:23</span> <span class="verse-body">tunc ambulabis fiducialiter in via tua et pes tuus non inpinget</span></p>
<p id="psalms-3-24"><span class="verse-num">3:24</span> <span class="verse-body">si dormieris non timebis quiesces et suavis erit somnus tuus</span></p>
<p id="psalms-3-25"><span class="verse-num">3:25</span> <span class="verse-body">ne paveas repentino terrore et inruentes tibi potentias impiorum</span></p>
<p id="psalms-3-26"><span class="verse-num">3:26</span> <span class="verse-body">Dominus enim erit in latere tuo et custodiet pedem tuum ne capiaris</span></p>
<p id="psalms-3-27"><span class="verse-num">3:27</span> <span class="verse-body">noli prohibere benefacere eum qui potest si vales et ipse benefac</span></p>
<p id="psalms-3-28"><span class="verse-num">3:28</span> <span class="verse-body">ne dicas amico tuo vade et revertere et cras dabo tibi cum statim possis dare</span></p>
<p id="psalms-3-29"><span class="verse-num">3:29</span> <span class="verse-body">ne moliaris amico tuo malum cum ille in te habeat fiduciam</span></p>
<p id="psalms-3-30"><span class="verse-num">3:30</span> <span class="verse-body">ne contendas adversus hominem frustra cum ipse tibi nihil mali fecerit</span></p>
<p id="psalms-3-31"><span class="verse-num">3:31</span> <span class="verse-body">ne aemuleris hominem iniustum nec imiteris vias eius</span></p>
<p id="psalms-3-32"><span class="verse-num">3:32</span> <span class="verse-body">quia abominatio Domini est omnis inlusor et cum simplicibus sermocinatio eius</span></p>
<p id="psalms-3-33"><span class="verse-num">3:33</span> <span class="verse-body">egestas a Domino in domo impii habitacula autem iustorum benedicentur</span></p>
<p id="psalms-3-34"><span class="verse-num">3:34</span> <span class="verse-body">inlusores ipse deludet et mansuetis dabit gratiam</span></p>
<p id="psalms-3-35"><span class="verse-num">3:35</span> <span class="verse-body">gloriam sapientes possidebunt stultorum exaltatio ignominia __________________________________________________________________</span></p>
<h2 id="psalms-ch-4">Chapter 4</h2>
<p class="verses"><a href="#psalms-4-1">1</a> <a href="#psalms-4-2">2</a> <a href="#psalms-4-3">3</a> <a href="#psalms-4-4">4</a> <a href="#psalms-4-5">5</a> <a href="#psalms-4-6">6</a> <a href="#psalms-4-7">7</a> <a href="#psalms-4-8">8</a> <a href="#psalms-4-9">9</a> <a href="#psalms-4-10">10</a> <a href="#psalms-4-11">11</a> <a href="#psalms-4-12">12</a> <a href="#psalms-4-13">13</a> <a href="#psalms-4-14">14</a> <a href="#psalms-4-15">15</a> <a href="#psalms-4-16">16</a> <a href="#psalms-4-17">17</a> <a href="#psalms-4-18">18</a> <a href="#psalms-4-19">19</a> <a href="#psalms-4-20">20</a> <a href="#psalms-4-21">21</a> <a href="#psalms-4-22">22</a> <a href="#psalms-4-23">23</a> <a href="#psalms-4-24">24</a> <a href="#psalms-4-25">25</a> <a href="#psalms-4-26">26</a> <a href="#psalms-4-27">27</a></p>
<p id="psalms-4-1"><span class="verse-num">4:1</span> <span class="verse-body">audite filii disciplinam patris et adtendite ut sciatis prudentiam</span></p>
<p id="psalms-4-2"><span class="verse-num">4:2</span> <span class="verse-body">donum bonum tribuam vobis legem meam ne derelinquatis</span></p>
<p id="psalms-4-3"><span class="verse-num">4:3</span> <span class="verse-body">nam et ego filius fui patris mei tenellus et unigenitus coram matre mea</span></p>
<p id="psalms-4-4"><span class="verse-num">4:4</span> <span class="verse-body">et docebat me atque dicebat suscipiat verba mea cor tuum custodi praecepta mea et vives</span></p>
<p id="psalms-4-5"><span class="verse-num">4:5</span> <span class="verse-body">posside sapientiam posside prudentiam ne obliviscaris neque declines a verbis oris mei</span></p>
<p id="psalms-4-6"><span class="verse-num">4:6</span> <span class="verse-body">ne dimittas eam et custodiet te dilige eam et servabit te</span></p>
<p id="psalms-4-7"><span class="verse-num">4:7</span> <span class="verse-body">principium sapientiae posside sapientiam et in omni possessione tua adquire prudentiam</span></p>
<p id="psalms-4-8"><span class="verse-num">4:8</span> <span class="verse-body">arripe illam et exaltabit te glorificaberis ab ea cum eam fueris amplexatus</span></p>
<p id="psalms-4-9"><span class="verse-num">4:9</span> <span class="verse-body">dabit capiti tuo augmenta gratiarum et corona inclita proteget te</span></p>
<p id="psalms-4-10"><span class="verse-num">4:10</span> <span class="verse-body">audi fili mi et suscipe verba mea ut multiplicentur tibi anni vitae</span></p>
<p id="psalms-4-11"><span class="verse-num">4:11</span> <span class="verse-body">viam sapientiae monstravi tibi duxi te per semitas aequitatis</span></p>
<p id="psalms-4-12"><span class="verse-num">4:12</span> <span class="verse-body">quas cum ingressus fueris non artabuntur gressus tui et currens non habebis offendiculum</span></p>
<p id="psalms-4-13"><span class="verse-num">4:13</span> <span class="verse-body">tene disciplinam ne dimittas eam custodi illam quia ipsa est vita tua</span></p>
<p id="psalms-4-14"><span class="verse-num">4:14</span> <span class="verse-body">ne delecteris semitis impiorum nec tibi placeat malorum via</span></p>
<p id="psalms-4-15"><span class="verse-num">4:15</span> <span class="verse-body">fuge ab ea ne transeas per illam declina et desere eam</span></p>
<p id="psalms-4-16"><span class="verse-num">4:16</span> <span class="verse-body">non enim dormiunt nisi malefecerint et rapitur somnus ab eis nisi subplantaverint</span></p>
<p id="psalms-4-17"><span class="verse-num">4:17</span> <span class="verse-body">comedunt panem impietatis et vinum iniquitatis bibunt</span></p>
<p id="psalms-4-18"><span class="verse-num">4:18</span> <span class="verse-body">iustorum autem semita quasi lux splendens procedit et crescit usque ad perfectam diem</span></p>
<p id="psalms-4-19"><span class="verse-num">4:19</span> <span class="verse-body">via impiorum tenebrosa nesciunt ubi corruant</span></p>
<p id="psalms-4-20"><span class="verse-num">4:20</span> <span class="verse-body">fili mi ausculta sermones meos et ad eloquia mea inclina aurem tuam</span></p>
<p id="psalms-4-21"><span class="verse-num">4:21</span> <span class="verse-body">ne recedant ab oculis tuis custodi ea in medio cordis tui</span></p>
<p id="psalms-4-22"><span class="verse-num">4:22</span> <span class="verse-body">vita enim sunt invenientibus ea et universae carni sanitas</span></p>
<p id="psalms-4-23"><span class="verse-num">4:23</span> <span class="verse-body">omni custodia serva cor tuum quia ex ipso vita procedit</span></p>
<p id="psalms-4-24"><span class="verse-num">4:24</span> <span class="verse-body">remove a te os pravum et detrahentia labia sint procul a te</span></p>
<p id="psalms-4-25"><span class="verse-num">4:25</span> <span class="verse-body">oculi tui recta videant et palpebrae tuae praecedant gressus tuos</span></p>
<p id="psalms-4-26"><span class="verse-num">4:26</span> <span class="verse-body">dirige semitam pedibus tuis et omnes viae tuae stabilientur</span></p>
<p id="psalms-4-27"><span class="verse-num">4:27</span> <span class="verse-body">ne declines ad dexteram et ad sinistram averte pedem tuum a malo __________________________________________________________________</span></p>
<h2 id="psalms-ch-5">Chapter 5</h2>
<p class="verses"><a href="#psalms-5-1">1</a> <a href="#psalms-5-2">2</a> <a href="#psalms-5-3">3</a> <a href="#psalms-5-4">4</a> <a href="#psalms-5-5">5</a> <a href="#psalms-5-6">6</a> <a href="#psalms-5-7">7</a> <a href="#psalms-5-8">8</a> <a href="#psalms-5-9">9</a> <a href="#psalms-5-10">10</a> <a href="#psalms-5-11">11</a> <a href="#psalms-5-12">12</a> <a href="#psalms-5-13">13</a> <a href="#psalms-5-14">14</a> <a href="#psalms-5-15">15</a> <a href="#psalms-5-16">16</a> <a href="#psalms-5-17">17</a> <a href="#psalms-5-18">18</a> <a href="#psalms-5-19">19</a> <a href="#psalms-5-20">20</a> <a href="#psalms-5-21">21</a> <a href="#psalms-5-22">22</a> <a href="#psalms-5-23">23</a></p>
<p id="psalms-5-1"><span class="verse-num">5:1</span> <span class="verse-body">fili mi adtende sapientiam meam et prudentiae meae inclina aurem tuam</span></p>
<p id="psalms-5-2"><span class="verse-num">5:2</span> <span class="verse-body">ut custodias cogitationes et disciplinam labia tua conservent</span></p>
<p id="psalms-5-3"><span class="verse-num">5:3</span> <span class="verse-body">favus enim stillans labia meretricis et nitidius oleo guttur eius</span></p>
<p id="psalms-5-4"><span class="verse-num">5:4</span> <span class="verse-body">novissima autem illius amara quasi absinthium et acuta quasi gladius biceps</span></p>
<p id="psalms-5-5"><span class="verse-num">5:5</span> <span class="verse-body">pedes eius descendunt in mortem et ad inferos gressus illius penetrant</span></p>
<p id="psalms-5-6"><span class="verse-num">5:6</span> <span class="verse-body">per semitam vitae non ambulat vagi sunt gressus eius et investigabiles</span></p>
<p id="psalms-5-7"><span class="verse-num">5:7</span> <span class="verse-body">nunc ergo fili audi me et ne recedas a verbis oris mei</span></p>
<p id="psalms-5-8"><span class="verse-num">5:8</span> <span class="verse-body">longe fac ab ea viam tuam et ne adpropinques foribus domus eius</span></p>
<p id="psalms-5-9"><span class="verse-num">5:9</span> <span class="verse-body">ne des alienis honorem tuum et annos tuos crudeli</span></p>
<p id="psalms-5-10"><span class="verse-num">5:10</span> <span class="verse-body">ne forte impleantur extranei viribus tuis et labores tui sint in domo aliena</span></p>
<p id="psalms-5-11"><span class="verse-num">5:11</span> <span class="verse-body">et gemas in novissimis quando consumpseris carnes et corpus tuum et dicas</span></p>
<p id="psalms-5-12"><span class="verse-num">5:12</span> <span class="verse-body">cur detestatus sum disciplinam et increpationibus non adquievit cor meum</span></p>
<p id="psalms-5-13"><span class="verse-num">5:13</span> <span class="verse-body">nec audivi vocem docentium me et magistris non inclinavi aurem meam</span></p>
<p id="psalms-5-14"><span class="verse-num">5:14</span> <span class="verse-body">paene fui in omni malo in medio ecclesiae et synagogae</span></p>
<p id="psalms-5-15"><span class="verse-num">5:15</span> <span class="verse-body">bibe aquam de cisterna tua et fluenta putei tui</span></p>
<p id="psalms-5-16"><span class="verse-num">5:16</span> <span class="verse-body">deriventur fontes tui foras et in plateis aquas tuas divide</span></p>
<p id="psalms-5-17"><span class="verse-num">5:17</span> <span class="verse-body">habeto eas solus nec sint alieni participes tui</span></p>
<p id="psalms-5-18"><span class="verse-num">5:18</span> <span class="verse-body">sit vena tua benedicta et laetare cum muliere adulescentiae tuae</span></p>
<p id="psalms-5-19"><span class="verse-num">5:19</span> <span class="verse-body">cerva carissima et gratissimus hinulus ubera eius inebrient te omni tempore in amore illius delectare iugiter</span></p>
<p id="psalms-5-20"><span class="verse-num">5:20</span> <span class="verse-body">quare seduceris fili mi ab aliena et foveris sinu alterius</span></p>
<p id="psalms-5-21"><span class="verse-num">5:21</span> <span class="verse-body">respicit Dominus vias hominis et omnes gressus illius considerat</span></p>
<p id="psalms-5-22"><span class="verse-num">5:22</span> <span class="verse-body">iniquitates suae capiunt impium et funibus peccatorum suorum constringitur</span></p>
<p id="psalms-5-23"><span class="verse-num">5:23</span> <span class="verse-body">ipse morietur quia non habuit disciplinam et multitudine stultitiae suae decipietur __________________________________________________________________</span></p>
<h2 id="psalms-ch-6">Chapter 6</h2>
<p class="verses"><a href="#psalms-6-1">1</a> <a href="#psalms-6-2">2</a> <a href="#psalms-6-3">3</a> <a href="#psalms-6-4">4</a> <a href="#psalms-6-5">5</a> <a href="#psalms-6-6">6</a> <a href="#psalms-6-7">7</a> <a href="#psalms-6-8">8</a> <a href="#psalms-6-9">9</a> <a href="#psalms-6-10">10</a> <a href="#psalms-6-11">11</a> <a href="#psalms-6-12">12</a> <a href="#psalms-6-13">13</a> <a href="#psalms-6-14">14</a> <a href="#psalms-6-15">15</a> <a href="#psalms-6-16">16</a> <a href="#psalms-6-17">17</a> <a href="#psalms-6-18">18</a> <a href="#psalms-6-19">19</a> <a href="#psalms-6-20">20</a> <a href="#psalms-6-21">21</a> <a href="#psalms-6-22">22</a> <a href="#psalms-6-23">23</a> <a href="#psalms-6-24">24</a> <a href="#psalms-6-25">25</a> <a href="#psalms-6-26">26</a> <a href="#psalms-6-27">27</a> <a href="#psalms-6-28">28</a> <a href="#psalms-6-29">29</a> <a href="#psalms-6-30">30</a> <a href="#psalms-6-31">31</a> <a href="#psalms-6-32">32</a> <a href="#psalms-6-33">33</a> <a href="#psalms-6-34">34</a> <a href="#psalms-6-35">35</a></p>
<p id="psalms-6-1"><span class="verse-num">6:1</span> <span class="verse-body">fili mi si spoponderis pro amico tuo defixisti apud extraneum manum tuam</span></p>
<p id="psalms-6-2"><span class="verse-num">6:2</span> <span class="verse-body">inlaqueatus es verbis oris tui et captus propriis sermonibus</span></p>
<p id="psalms-6-3"><span class="verse-num">6:3</span> <span class="verse-body">fac ergo quod dico fili mi et temet ipsum libera quia incidisti in manu proximi tui discurre festina suscita amicum tuum</span></p>
<p id="psalms-6-4"><span class="verse-num">6:4</span> <span class="verse-body">ne dederis somnum oculis tuis nec dormitent palpebrae tuae</span></p>
<p id="psalms-6-5"><span class="verse-num">6:5</span> <span class="verse-body">eruere quasi dammula de manu et quasi avis de insidiis aucupis</span></p>
<p id="psalms-6-6"><span class="verse-num">6:6</span> <span class="verse-body">vade ad formicam o piger et considera vias eius et disce sapientiam</span></p>
<p id="psalms-6-7"><span class="verse-num">6:7</span> <span class="verse-body">quae cum non habeat ducem nec praeceptorem nec principem</span></p>
<p id="psalms-6-8"><span class="verse-num">6:8</span> <span class="verse-body">parat aestate cibum sibi et congregat in messe quod comedat</span></p>
<p id="psalms-6-9"><span class="verse-num">6:9</span> <span class="verse-body">usquequo piger dormis quando consurges ex somno tuo</span></p>
<p id="psalms-6-10"><span class="verse-num">6:10</span> <span class="verse-body">paululum dormies paululum dormitabis paululum conseres manus ut dormias</span></p>
<p id="psalms-6-11"><span class="verse-num">6:11</span> <span class="verse-body">et veniet tibi quasi viator egestas et pauperies quasi vir armatus</span></p>
<p id="psalms-6-12"><span class="verse-num">6:12</span> <span class="verse-body">homo apostata vir inutilis graditur ore perverso</span></p>
<p id="psalms-6-13"><span class="verse-num">6:13</span> <span class="verse-body">annuit oculis terit pede digito loquitur</span></p>
<p id="psalms-6-14"><span class="verse-num">6:14</span> <span class="verse-body">pravo corde machinatur malum et in omni tempore iurgia seminat</span></p>
<p id="psalms-6-15"><span class="verse-num">6:15</span> <span class="verse-body">huic extemplo veniet perditio sua et subito conteretur nec habebit ultra medicinam</span></p>
<p id="psalms-6-16"><span class="verse-num">6:16</span> <span class="verse-body">sex sunt quae odit Dominus et septimum detestatur anima eius</span></p>
<p id="psalms-6-17"><span class="verse-num">6:17</span> <span class="verse-body">oculos sublimes linguam mendacem manus effundentes innoxium sanguinem</span></p>
<p id="psalms-6-18"><span class="verse-num">6:18</span> <span class="verse-body">cor machinans cogitationes pessimas pedes veloces ad currendum in malum</span></p>
<p id="psalms-6-19"><span class="verse-num">6:19</span> <span class="verse-body">proferentem mendacia testem fallacem et eum qui seminat inter fratres discordias</span></p>
<p id="psalms-6-20"><span class="verse-num">6:20</span> <span class="verse-body">conserva fili mi praecepta patris tui et ne dimittas legem matris tuae</span></p>
<p id="psalms-6-21"><span class="verse-num">6:21</span> <span class="verse-body">liga ea in corde tuo iugiter et circumda gutturi tuo</span></p>
<p id="psalms-6-22"><span class="verse-num">6:22</span> <span class="verse-body">cum ambulaveris gradiantur tecum cum dormieris custodiant te et evigilans loquere cum eis</span></p>
<p id="psalms-6-23"><span class="verse-num">6:23</span> <span class="verse-body">quia mandatum lucerna est et lex lux et via vitae increpatio disciplinae</span></p>
<p id="psalms-6-24"><span class="verse-num">6:24</span> <span class="verse-body">ut custodiant te a muliere mala et a blanda lingua extraneae</span></p>
<p id="psalms-6-25"><span class="verse-num">6:25</span> <span class="verse-body">non concupiscat pulchritudinem eius cor tuum nec capiaris nutibus illius</span></p>
<p id="psalms-6-26"><span class="verse-num">6:26</span> <span class="verse-body">pretium enim scorti vix unius est panis mulier autem viri pretiosam animam capit</span></p>
<p id="psalms-6-27"><span class="verse-num">6:27</span> <span class="verse-body">numquid abscondere potest homo ignem in sinu suo ut vestimenta illius non ardeant</span></p>
<p id="psalms-6-28"><span class="verse-num">6:28</span> <span class="verse-body">aut ambulare super prunas et non conburentur plantae eius</span></p>
<p id="psalms-6-29"><span class="verse-num">6:29</span> <span class="verse-body">sic qui ingreditur ad mulierem proximi sui non erit mundus cum tetigerit eam</span></p>
<p id="psalms-6-30"><span class="verse-num">6:30</span> <span class="verse-body">non grandis est culpae cum quis furatus fuerit furatur enim ut esurientem impleat animam</span></p>
<p id="psalms-6-31"><span class="verse-num">6:31</span> <span class="verse-body">deprehensus quoque reddet septuplum et omnem substantiam domus suae tradet</span></p>
<p id="psalms-6-32"><span class="verse-num">6:32</span> <span class="verse-body">qui autem adulter est propter cordis inopiam perdet animam suam</span></p>
<p id="psalms-6-33"><span class="verse-num">6:33</span> <span class="verse-body">turpitudinem et ignominiam congregat sibi et obprobrium illius non delebitur</span></p>
<p id="psalms-6-34"><span class="verse-num">6:34</span> <span class="verse-body">quia zelus et furor viri non parcet in die vindictae</span></p>
<p id="psalms-6-35"><span class="verse-num">6:35</span> <span class="verse-body">nec adquiescet cuiusquam precibus nec suscipiet pro redemptione dona plurima __________________________________________________________________</span></p>
<h2 id="psalms-ch-7">Chapter 7</h2>
<p class="verses"><a href="#psalms-7-1">1</a> <a href="#psalms-7-2">2</a> <a href="#psalms-7-3">3</a> <a href="#psalms-7-4">4</a> <a href="#psalms-7-5">5</a> <a href="#psalms-7-6">6</a> <a href="#psalms-7-7">7</a> <a href="#psalms-7-8">8</a> <a href="#psalms-7-9">9</a> <a href="#psalms-7-10">10</a> <a href="#psalms-7-11">11</a> <a href="#psalms-7-12">12</a> <a href="#psalms-7-13">13</a> <a href="#psalms-7-14">14</a> <a href="#psalms-7-15">15</a> <a href="#psalms-7-16">16</a> <a href="#psalms-7-17">17</a> <a href="#psalms-7-18">18</a> <a href="#psalms-7-19">19</a> <a href="#psalms-7-20">20</a> <a href="#psalms-7-21">21</a> <a href="#psalms-7-22">22</a> <a href="#psalms-7-23">23</a> <a href="#psalms-7-24">24</a> <a href="#psalms-7-25">25</a> <a href="#psalms-7-26">26</a> <a href="#psalms-7-27">27</a></p>
<p id="psalms-7-1"><span class="verse-num">7:1</span> <span class="verse-body">fili mi custodi sermones meos et praecepta mea reconde tibi</span></p>
<p id="psalms-7-2"><span class="verse-num">7:2</span> <span class="verse-body">serva mandata mea et vives et legem meam quasi pupillam oculi tui</span></p>
<p id="psalms-7-3"><span class="verse-num">7:3</span> <span class="verse-body">liga eam in digitis tuis scribe illam in tabulis cordis tui</span></p>
<p id="psalms-7-4"><span class="verse-num">7:4</span> <span class="verse-body">dic sapientiae soror mea es et prudentiam voca amicam tuam</span></p>
<p id="psalms-7-5"><span class="verse-num">7:5</span> <span class="verse-body">ut custodiat te a muliere extranea et ab aliena quae verba sua dulcia facit</span></p>
<p id="psalms-7-6"><span class="verse-num">7:6</span> <span class="verse-body">de fenestra enim domus meae per cancellos prospexi</span></p>
<p id="psalms-7-7"><span class="verse-num">7:7</span> <span class="verse-body">et video parvulos considero vecordem iuvenem</span></p>
<p id="psalms-7-8"><span class="verse-num">7:8</span> <span class="verse-body">qui transit in platea iuxta angulum et propter viam domus illius graditur</span></p>
<p id="psalms-7-9"><span class="verse-num">7:9</span> <span class="verse-body">in obscuro advesperascente die in noctis tenebris et caligine</span></p>
<p id="psalms-7-10"><span class="verse-num">7:10</span> <span class="verse-body">et ecce mulier occurrit illi ornatu meretricio praeparata ad capiendas animas garrula et vaga</span></p>
<p id="psalms-7-11"><span class="verse-num">7:11</span> <span class="verse-body">quietis inpatiens nec valens in domo consistere pedibus suis</span></p>
<p id="psalms-7-12"><span class="verse-num">7:12</span> <span class="verse-body">nunc foris nunc in plateis nunc iuxta angulos insidians</span></p>
<p id="psalms-7-13"><span class="verse-num">7:13</span> <span class="verse-body">adprehensumque deosculatur iuvenem et procaci vultu blanditur dicens</span></p>
<p id="psalms-7-14"><span class="verse-num">7:14</span> <span class="verse-body">victimas pro salute debui hodie reddidi vota mea</span></p>
<p id="psalms-7-15"><span class="verse-num">7:15</span> <span class="verse-body">idcirco egressa sum in occursum tuum desiderans te videre et repperi</span></p>
<p id="psalms-7-16"><span class="verse-num">7:16</span> <span class="verse-body">intexui funibus lectum meum stravi tapetibus pictis ex Aegypto</span></p>
<p id="psalms-7-17"><span class="verse-num">7:17</span> <span class="verse-body">aspersi cubile meum murra et aloe et cinnamomo</span></p>
<p id="psalms-7-18"><span class="verse-num">7:18</span> <span class="verse-body">veni inebriemur uberibus donec inlucescat dies et fruamur cupitis amplexibus</span></p>
<p id="psalms-7-19"><span class="verse-num">7:19</span> <span class="verse-body">non est enim vir in domo sua abiit via longissima</span></p>
<p id="psalms-7-20"><span class="verse-num">7:20</span> <span class="verse-body">sacculum pecuniae secum tulit in die plenae lunae reversurus est domum suam</span></p>
<p id="psalms-7-21"><span class="verse-num">7:21</span> <span class="verse-body">inretivit eum multis sermonibus et blanditiis labiorum protraxit illum</span></p>
<p id="psalms-7-22"><span class="verse-num">7:22</span> <span class="verse-body">statim eam sequitur quasi bos ductus ad victimam et quasi agnus lasciviens et ignorans quod ad vincula stultus trahatur</span></p>
<p id="psalms-7-23"><span class="verse-num">7:23</span> <span class="verse-body">donec transfigat sagitta iecur eius velut si avis festinet ad laqueum et nescit quia de periculo animae illius agitur</span></p>
<p id="psalms-7-24"><span class="verse-num">7:24</span> <span class="verse-body">nunc ergo fili audi me et adtende verba oris mei</span></p>
<p id="psalms-7-25"><span class="verse-num">7:25</span> <span class="verse-body">ne abstrahatur in viis illius mens tua neque decipiaris semitis eius</span></p>
<p id="psalms-7-26"><span class="verse-num">7:26</span> <span class="verse-body">multos enim vulneratos deiecit et fortissimi quique interfecti sunt ab ea</span></p>
<p id="psalms-7-27"><span class="verse-num">7:27</span> <span class="verse-body">viae inferi domus eius penetrantes interiora mortis __________________________________________________________________</span></p>
<h2 id="psalms-ch-8">Chapter 8</h2>
<p class="verses"><a href="#psalms-8-1">1</a> <a href="#psalms-8-2">2</a> <a href="#psalms-8-3">3</a> <a href="#psalms-8-4">4</a> <a href="#psalms-8-5">5</a> <a href="#psalms-8-6">6</a> <a href="#psalms-8-7">7</a> <a href="#psalms-8-8">8</a> <a href="#psalms-8-9">9</a> <a href="#psalms-8-10">10</a> <a href="#psalms-8-11">11</a> <a href="#psalms-8-12">12</a> <a href="#psalms-8-13">13</a> <a href="#psalms-8-14">14</a> <a href="#psalms-8-15">15</a> <a href="#psalms-8-16">16</a> <a href="#psalms-8-17">17</a> <a href="#psalms-8-18">18</a> <a href="#psalms-8-19">19</a> <a href="#psalms-8-20">20</a> <a href="#psalms-8-21">21</a> <a href="#psalms-8-22">22</a> <a href="#psalms-8-23">23</a> <a href="#psalms-8-24">24</a> <a href="#psalms-8-25">25</a> <a href="#psalms-8-26">26</a> <a href="#psalms-8-27">27</a> <a href="#psalms-8-28">28</a> <a href="#psalms-8-29">29</a> <a href="#psalms-8-30">30</a> <a href="#psalms-8-31">31</a> <a href="#psalms-8-32">32</a> <a href="#psalms-8-33">33</a> <a href="#psalms-8-34">34</a> <a href="#psalms-8-35">35</a> <a href="#psalms-8-36">36</a></p>
<p id="psalms-8-1"><span class="verse-num">8:1</span> <span class="verse-body">numquid non sapientia clamitat et prudentia dat vocem suam</span></p>
<p id="psalms-8-2"><span class="verse-num">8:2</span> <span class="verse-body">in summis excelsisque verticibus super viam in mediis semitis stans</span></p>
<p id="psalms-8-3"><span class="verse-num">8:3</span> <span class="verse-body">iuxta portas civitatis in ipsis foribus loquitur dicens</span></p>
<p id="psalms-8-4"><span class="verse-num">8:4</span> <span class="verse-body">o viri ad vos clamito et vox mea ad filios hominum</span></p>
<p id="psalms-8-5"><span class="verse-num">8:5</span> <span class="verse-body">intellegite parvuli astutiam et insipientes animadvertite</span></p>
<p id="psalms-8-6"><span class="verse-num">8:6</span> <span class="verse-body">audite quoniam de rebus magnis locutura sum et aperientur labia mea ut recta praedicent</span></p>
<p id="psalms-8-7"><span class="verse-num">8:7</span> <span class="verse-body">veritatem meditabitur guttur meum et labia mea detestabuntur impium</span></p>
<p id="psalms-8-8"><span class="verse-num">8:8</span> <span class="verse-body">iusti sunt omnes sermones mei non est in eis pravum quid neque perversum</span></p>
<p id="psalms-8-9"><span class="verse-num">8:9</span> <span class="verse-body">recti sunt intellegentibus et aequi invenientibus scientiam</span></p>
<p id="psalms-8-10"><span class="verse-num">8:10</span> <span class="verse-body">accipite disciplinam meam et non pecuniam doctrinam magis quam aurum eligite</span></p>
<p id="psalms-8-11"><span class="verse-num">8:11</span> <span class="verse-body">melior est enim sapientia cunctis pretiosissimis et omne desiderabile ei non potest conparari</span></p>
<p id="psalms-8-12"><span class="verse-num">8:12</span> <span class="verse-body">ego sapientia habito in consilio et eruditis intersum cogitationibus</span></p>
<p id="psalms-8-13"><span class="verse-num">8:13</span> <span class="verse-body">timor Domini odit malum arrogantiam et superbiam et viam pravam et os bilingue detestor</span></p>
<p id="psalms-8-14"><span class="verse-num">8:14</span> <span class="verse-body">meum est consilium et aequitas mea prudentia mea est fortitudo</span></p>
<p id="psalms-8-15"><span class="verse-num">8:15</span> <span class="verse-body">per me reges regnant et legum conditores iusta decernunt</span></p>
<p id="psalms-8-16"><span class="verse-num">8:16</span> <span class="verse-body">per me principes imperant et potentes decernunt iustitiam</span></p>
<p id="psalms-8-17"><span class="verse-num">8:17</span> <span class="verse-body">ego diligentes me diligo et qui mane vigilant ad me invenient me</span></p>
<p id="psalms-8-18"><span class="verse-num">8:18</span> <span class="verse-body">mecum sunt divitiae et gloria opes superbae et iustitia</span></p>
<p id="psalms-8-19"><span class="verse-num">8:19</span> <span class="verse-body">melior est fructus meus auro et pretioso lapide et genimina mea argento electo</span></p>
<p id="psalms-8-20"><span class="verse-num">8:20</span> <span class="verse-body">in viis iustitiae ambulo in medio semitarum iudicii</span></p>
<p id="psalms-8-21"><span class="verse-num">8:21</span> <span class="verse-body">ut ditem diligentes me et thesauros eorum repleam</span></p>
<p id="psalms-8-22"><span class="verse-num">8:22</span> <span class="verse-body">Dominus possedit me initium viarum suarum antequam quicquam faceret a principio</span></p>
<p id="psalms-8-23"><span class="verse-num">8:23</span> <span class="verse-body">ab aeterno ordita sum et ex antiquis antequam terra fieret</span></p>
<p id="psalms-8-24"><span class="verse-num">8:24</span> <span class="verse-body">necdum erant abyssi et ego iam concepta eram necdum fontes aquarum eruperant</span></p>
<p id="psalms-8-25"><span class="verse-num">8:25</span> <span class="verse-body">necdum montes gravi mole constiterant ante colles ego parturiebar</span></p>
<p id="psalms-8-26"><span class="verse-num">8:26</span> <span class="verse-body">adhuc terram non fecerat et flumina et cardines orbis terrae</span></p>
<p id="psalms-8-27"><span class="verse-num">8:27</span> <span class="verse-body">quando praeparabat caelos aderam quando certa lege et gyro vallabat abyssos</span></p>
<p id="psalms-8-28"><span class="verse-num">8:28</span> <span class="verse-body">quando aethera firmabat sursum et librabat fontes aquarum</span></p>
<p id="psalms-8-29"><span class="verse-num">8:29</span> <span class="verse-body">quando circumdabat mari terminum suum et legem ponebat aquis ne transirent fines suos quando adpendebat fundamenta terrae</span></p>
<p id="psalms-8-30"><span class="verse-num">8:30</span> <span class="verse-body">cum eo eram cuncta conponens et delectabar per singulos dies ludens coram eo omni tempore</span></p>
<p id="psalms-8-31"><span class="verse-num">8:31</span> <span class="verse-body">ludens in orbe terrarum et deliciae meae esse cum filiis hominum</span></p>
<p id="psalms-8-32"><span class="verse-num">8:32</span> <span class="verse-body">nunc ergo filii audite me beati qui custodiunt vias meas</span></p>
<p id="psalms-8-33"><span class="verse-num">8:33</span> <span class="verse-body">audite disciplinam et estote sapientes et nolite abicere eam</span></p>
<p id="psalms-8-34"><span class="verse-num">8:34</span> <span class="verse-body">beatus homo qui audit me qui vigilat ad fores meas cotidie et observat ad postes ostii mei</span></p>
<p id="psalms-8-35"><span class="verse-num">8:35</span> <span class="verse-body">qui me invenerit inveniet vitam et hauriet salutem a Domino</span></p>
<p id="psalms-8-36"><span class="verse-num">8:36</span> <span class="verse-body">qui autem in me peccaverit laedet animam suam omnes qui me oderunt diligunt mortem __________________________________________________________________</span></p>
<h2 id="psalms-ch-9">Chapter 9</h2>
<p class="verses"><a href="#psalms-9-1">1</a> <a href="#psalms-9-2">2</a> <a href="#psalms-9-3">3</a> <a href="#psalms-9-4">4</a> <a href="#psalms-9-5">5</a> <a href="#psalms-9-6">6</a> <a href="#psalms-9-7">7</a> <a href="#psalms-9-8">8</a> <a href="#psalms-9-9">9</a> <a href="#psalms-9-10">10</a> <a href="#psalms-9-11">11</a> <a href="#psalms-9-12">12</a> <a href="#psalms-9-13">13</a> <a href="#psalms-9-14">14</a> <a href="#psalms-9-15">15</a> <a href="#psalms-9-16">16</a> <a href="#psalms-9-17">17</a> <a href="#psalms-9-18">18</a></p>
<p id="psalms-9-1"><span class="verse-num">9:1</span> <span class="verse-body">sapientia aedificavit sibi domum excidit columnas septem</span></p>
<p id="psalms-9-2"><span class="verse-num">9:2</span> <span class="verse-body">immolavit victimas suas miscuit vinum et proposuit mensam suam</span></p>
<p id="psalms-9-3"><span class="verse-num">9:3</span> <span class="verse-body">misit ancillas suas ut vocarent ad arcem et ad moenia civitatis</span></p>
<p id="psalms-9-4"><span class="verse-num">9:4</span> <span class="verse-body">si quis est parvulus veniat ad me et insipientibus locuta est</span></p>
<p id="psalms-9-5"><span class="verse-num">9:5</span> <span class="verse-body">venite comedite panem meum et bibite vinum quod miscui vobis</span></p>
<p id="psalms-9-6"><span class="verse-num">9:6</span> <span class="verse-body">relinquite infantiam et vivite et ambulate per vias prudentiae</span></p>
<p id="psalms-9-7"><span class="verse-num">9:7</span> <span class="verse-body">qui erudit derisorem ipse sibi facit iniuriam et qui arguit impium generat maculam sibi</span></p>
<p id="psalms-9-8"><span class="verse-num">9:8</span> <span class="verse-body">noli arguere derisorem ne oderit te argue sapientem et diliget te</span></p>
<p id="psalms-9-9"><span class="verse-num">9:9</span> <span class="verse-body">da sapienti et addetur ei sapientia doce iustum et festinabit accipere</span></p>
<p id="psalms-9-10"><span class="verse-num">9:10</span> <span class="verse-body">principium sapientiae timor Domini et scientia sanctorum prudentia</span></p>
<p id="psalms-9-11"><span class="verse-num">9:11</span> <span class="verse-body">per me enim multiplicabuntur dies tui et addentur tibi anni vitae</span></p>
<p id="psalms-9-12"><span class="verse-num">9:12</span> <span class="verse-body">si sapiens fueris tibimet ipsi eris si inlusor solus portabis malum</span></p>
<p id="psalms-9-13"><span class="verse-num">9:13</span> <span class="verse-body">mulier stulta et clamosa plenaque inlecebris et nihil omnino sciens</span></p>
<p id="psalms-9-14"><span class="verse-num">9:14</span> <span class="verse-body">sedit in foribus domus suae super sellam in excelso urbis loco</span></p>
<p id="psalms-9-15"><span class="verse-num">9:15</span> <span class="verse-body">ut vocaret transeuntes viam et pergentes itinere suo</span></p>
<p id="psalms-9-16"><span class="verse-num">9:16</span> <span class="verse-body">quis est parvulus declinet ad me et vecordi locuta est</span></p>
<p id="psalms-9-17"><span class="verse-num">9:17</span> <span class="verse-body">aquae furtivae dulciores sunt et panis absconditus suavior</span></p>
<p id="psalms-9-18"><span class="verse-num">9:18</span> <span class="verse-body">et ignoravit quod gigantes ibi sint et in profundis inferni convivae eius __________________________________________________________________</span></p>
<h2 id="psalms-ch-10">Chapter 10</h2>
<p class="verses"><a href="#psalms-10-1">1</a> <a href="#psalms-10-2">2</a> <a href="#psalms-10-3">3</a> <a href="#psalms-10-4">4</a> <a href="#psalms-10-5">5</a> <a href="#psalms-10-6">6</a> <a href="#psalms-10-7">7</a> <a href="#psalms-10-8">8</a> <a href="#psalms-10-9">9</a> <a href="#psalms-10-10">10</a> <a href="#psalms-10-11">11</a> <a href="#psalms-10-12">12</a> <a href="#psalms-10-13">13</a> <a href="#psalms-10-14">14</a> <a href="#psalms-10-15">15</a> <a href="#psalms-10-16">16</a> <a href="#psalms-10-17">17</a> <a href="#psalms-10-18">18</a> <a href="#psalms-10-19">19</a> <a href="#psalms-10-20">20</a> <a href="#psalms-10-21">21</a> <a href="#psalms-10-22">22</a> <a href="#psalms-10-23">23</a> <a href="#psalms-10-24">24</a> <a href="#psalms-10-25">25</a> <a href="#psalms-10-26">26</a> <a href="#psalms-10-27">27</a> <a href="#psalms-10-28">28</a> <a href="#psalms-10-29">29</a> <a href="#psalms-10-30">30</a> <a href="#psalms-10-31">31</a> <a href="#psalms-10-32">32</a></p>
<p id="psalms-10-1"><span class="verse-num">10:1</span> <span class="verse-body">parabolae Salomonis filius sapiens laetificat patrem filius vero stultus maestitia est matris suae</span></p>
<p id="psalms-10-2"><span class="verse-num">10:2</span> <span class="verse-body">non proderunt thesauri impietatis iustitia vero liberabit a morte</span></p>
<p id="psalms-10-3"><span class="verse-num">10:3</span> <span class="verse-body">non adfliget Dominus fame animam iusti et insidias impiorum subvertet</span></p>
<p id="psalms-10-4"><span class="verse-num">10:4</span> <span class="verse-body">egestatem operata est manus remissa manus autem fortium divitias parat</span></p>
<p id="psalms-10-5"><span class="verse-num">10:5</span> <span class="verse-body">qui congregat in messe filius sapiens est qui autem stertit aestate filius confusionis</span></p>
<p id="psalms-10-6"><span class="verse-num">10:6</span> <span class="verse-body">benedictio super caput iusti os autem impiorum operit iniquitatem</span></p>
<p id="psalms-10-7"><span class="verse-num">10:7</span> <span class="verse-body">memoria iusti cum laudibus et nomen impiorum putrescet</span></p>
<p id="psalms-10-8"><span class="verse-num">10:8</span> <span class="verse-body">sapiens corde praecepta suscipiet stultus caeditur labiis</span></p>
<p id="psalms-10-9"><span class="verse-num">10:9</span> <span class="verse-body">qui ambulat simpliciter ambulat confidenter qui autem depravat vias suas manifestus erit</span></p>
<p id="psalms-10-10"><span class="verse-num">10:10</span> <span class="verse-body">qui annuit oculo dabit dolorem stultus labiis verberabitur</span></p>
<p id="psalms-10-11"><span class="verse-num">10:11</span> <span class="verse-body">vena vitae os iusti et os impiorum operiet iniquitatem</span></p>
<p id="psalms-10-12"><span class="verse-num">10:12</span> <span class="verse-body">odium suscitat rixas et universa delicta operit caritas</span></p>
<p id="psalms-10-13"><span class="verse-num">10:13</span> <span class="verse-body">in labiis sapientis invenietur sapientia et virga in dorso eius qui indiget corde</span></p>
<p id="psalms-10-14"><span class="verse-num">10:14</span> <span class="verse-body">sapientes abscondunt scientiam os autem stulti confusioni proximum est</span></p>
<p id="psalms-10-15"><span class="verse-num">10:15</span> <span class="verse-body">substantia divitis urbs fortitudinis eius pavor pauperum egestas eorum</span></p>
<p id="psalms-10-16"><span class="verse-num">10:16</span> <span class="verse-body">opus iusti ad vitam fructus impii ad peccatum</span></p>
<p id="psalms-10-17"><span class="verse-num">10:17</span> <span class="verse-body">via vitae custodienti disciplinam qui autem increpationes relinquit errat</span></p>
<p id="psalms-10-18"><span class="verse-num">10:18</span> <span class="verse-body">abscondunt odium labia mendacia qui profert contumeliam insipiens est</span></p>
<p id="psalms-10-19"><span class="verse-num">10:19</span> <span class="verse-body">in multiloquio peccatum non deerit qui autem moderatur labia sua prudentissimus est</span></p>
<p id="psalms-10-20"><span class="verse-num">10:20</span> <span class="verse-body">argentum electum lingua iusti cor impiorum pro nihilo</span></p>
<p id="psalms-10-21"><span class="verse-num">10:21</span> <span class="verse-body">labia iusti erudiunt plurimos qui autem indocti sunt in cordis egestate morientur</span></p>
<p id="psalms-10-22"><span class="verse-num">10:22</span> <span class="verse-body">benedictio Domini divites facit nec sociabitur ei adflictio</span></p>
<p id="psalms-10-23"><span class="verse-num">10:23</span> <span class="verse-body">quasi per risum stultus operatur scelus sapientia autem est viro prudentia</span></p>
<p id="psalms-10-24"><span class="verse-num">10:24</span> <span class="verse-body">quod timet impius veniet super eum desiderium suum iustis dabitur</span></p>
<p id="psalms-10-25"><span class="verse-num">10:25</span> <span class="verse-body">quasi tempestas transiens non erit impius iustus autem quasi fundamentum sempiternum</span></p>
<p id="psalms-10-26"><span class="verse-num">10:26</span> <span class="verse-body">sicut acetum dentibus et fumus oculis sic piger his qui miserunt eum</span></p>
<p id="psalms-10-27"><span class="verse-num">10:27</span> <span class="verse-body">timor Domini adponet dies et anni impiorum breviabuntur</span></p>
<p id="psalms-10-28"><span class="verse-num">10:28</span> <span class="verse-body">expectatio iustorum laetitia spes autem impiorum peribit</span></p>
<p id="psalms-10-29"><span class="verse-num">10:29</span> <span class="verse-body">fortitudo simplicis via Domini et pavor his qui operantur malum</span></p>
<p id="psalms-10-30"><span class="verse-num">10:30</span> <span class="verse-body">iustus in aeternum non commovebitur impii autem non habitabunt in terram</span></p>
<p id="psalms-10-31"><span class="verse-num">10:31</span> <span class="verse-body">os iusti parturiet sapientiam lingua pravorum peribit</span></p>
<p id="psalms-10-32"><span class="verse-num">10:32</span> <span class="verse-body">labia iusti considerant placita et os impiorum perversa __________________________________________________________________</span></p>
<h2 id="psalms-ch-11">Chapter 11</h2>
<p class="verses"><a href="#psalms-11-1">1</a> <a href="#psalms-11-2">2</a> <a href="#psalms-11-3">3</a> <a href="#psalms-11-4">4</a> <a href="#psalms-11-5">5</a> <a href="#psalms-11-6">6</a> <a href="#psalms-11-7">7</a> <a href="#psalms-11-8">8</a> <a href="#psalms-11-9">9</a> <a href="#psalms-11-10">10</a> <a href="#psalms-11-11">11</a> <a href="#psalms-11-12">12</a> <a href="#psalms-11-13">13</a> <a href="#psalms-11-14">14</a> <a href="#psalms-11-15">15</a> <a href="#psalms-11-16">16</a> <a href="#psalms-11-17">17</a> <a href="#psalms-11-18">18</a> <a href="#psalms-11-19">19</a> <a href="#psalms-11-20">20</a> <a href="#psalms-11-21">21</a> <a href="#psalms-11-22">22</a> <a href="#psalms-11-23">23</a> <a href="#psalms-11-24">24</a> <a href="#psalms-11-25">25</a> <a href="#psalms-11-26">26</a> <a href="#psalms-11-27">27</a> <a href="#psalms-11-28">28</a> <a href="#psalms-11-29">29</a> <a href="#psalms-11-30">30</a> <a href="#psalms-11-31">31</a></p>
<p id="psalms-11-1"><span class="verse-num">11:1</span> <span class="verse-body">statera dolosa abominatio apud Dominum et pondus aequum voluntas eius</span></p>
<p id="psalms-11-2"><span class="verse-num">11:2</span> <span class="verse-body">ubi fuerit superbia ibi erit et contumelia ubi autem humilitas ibi et sapientia</span></p>
<p id="psalms-11-3"><span class="verse-num">11:3</span> <span class="verse-body">simplicitas iustorum diriget eos et subplantatio perversorum vastabit illos</span></p>
<p id="psalms-11-4"><span class="verse-num">11:4</span> <span class="verse-body">non proderunt divitiae in die ultionis iustitia autem liberabit a morte</span></p>
<p id="psalms-11-5"><span class="verse-num">11:5</span> <span class="verse-body">iustitia simplicis diriget viam eius et in impietate sua corruet impius</span></p>
<p id="psalms-11-6"><span class="verse-num">11:6</span> <span class="verse-body">iustitia rectorum liberabit eos et in insidiis suis capientur iniqui</span></p>
<p id="psalms-11-7"><span class="verse-num">11:7</span> <span class="verse-body">mortuo homine impio nulla erit ultra spes et expectatio sollicitorum peribit</span></p>
<p id="psalms-11-8"><span class="verse-num">11:8</span> <span class="verse-body">iustus de angustia liberatus est et tradetur impius pro eo</span></p>
<p id="psalms-11-9"><span class="verse-num">11:9</span> <span class="verse-body">simulator ore decipit amicum suum iusti autem liberabuntur scientia</span></p>
<p id="psalms-11-10"><span class="verse-num">11:10</span> <span class="verse-body">in bonis iustorum exultabit civitas et in perditione impiorum erit laudatio</span></p>
<p id="psalms-11-11"><span class="verse-num">11:11</span> <span class="verse-body">benedictione iustorum exaltabitur civitas et ore impiorum subvertetur</span></p>
<p id="psalms-11-12"><span class="verse-num">11:12</span> <span class="verse-body">qui despicit amicum suum indigens corde est vir autem prudens tacebit</span></p>
<p id="psalms-11-13"><span class="verse-num">11:13</span> <span class="verse-body">qui ambulat fraudulenter revelat arcana qui autem fidelis est animi celat commissum</span></p>
<p id="psalms-11-14"><span class="verse-num">11:14</span> <span class="verse-body">ubi non est gubernator populus corruet salus autem ubi multa consilia</span></p>
<p id="psalms-11-15"><span class="verse-num">11:15</span> <span class="verse-body">adfligetur malo qui fidem facit pro extraneo qui autem cavet laqueos securus erit</span></p>
<p id="psalms-11-16"><span class="verse-num">11:16</span> <span class="verse-body">mulier gratiosa inveniet gloriam et robusti habebunt divitias</span></p>
<p id="psalms-11-17"><span class="verse-num">11:17</span> <span class="verse-body">benefacit animae suae vir misericors qui autem crudelis est et propinquos abicit</span></p>
<p id="psalms-11-18"><span class="verse-num">11:18</span> <span class="verse-body">impius facit opus instabile seminanti autem iustitiam merces fidelis</span></p>
<p id="psalms-11-19"><span class="verse-num">11:19</span> <span class="verse-body">clementia praeparat vitam et sectatio malorum mortem</span></p>
<p id="psalms-11-20"><span class="verse-num">11:20</span> <span class="verse-body">abominabile Domino pravum cor et voluntas eius in his qui simpliciter ambulant</span></p>
<p id="psalms-11-21"><span class="verse-num">11:21</span> <span class="verse-body">manus in manu non erit innocens malus semen autem iustorum salvabitur</span></p>
<p id="psalms-11-22"><span class="verse-num">11:22</span> <span class="verse-body">circulus aureus in naribus suis mulier pulchra et fatua</span></p>
<p id="psalms-11-23"><span class="verse-num">11:23</span> <span class="verse-body">desiderium iustorum omne bonum est praestolatio impiorum furor</span></p>
<p id="psalms-11-24"><span class="verse-num">11:24</span> <span class="verse-body">alii dividunt propria et ditiores fiunt alii rapiunt non sua et semper in egestate sunt</span></p>
<p id="psalms-11-25"><span class="verse-num">11:25</span> <span class="verse-body">anima quae benedicit inpinguabitur et qui inebriat ipse quoque inebriabitur</span></p>
<p id="psalms-11-26"><span class="verse-num">11:26</span> <span class="verse-body">qui abscondit frumenta maledicetur in populis benedictio autem super caput vendentium</span></p>
<p id="psalms-11-27"><span class="verse-num">11:27</span> <span class="verse-body">bene consurgit diluculo qui quaerit bona qui autem investigator malorum est opprimetur ab eis</span></p>
<p id="psalms-11-28"><span class="verse-num">11:28</span> <span class="verse-body">qui confidet in divitiis suis corruet iusti autem quasi virens folium germinabunt</span></p>
<p id="psalms-11-29"><span class="verse-num">11:29</span> <span class="verse-body">qui conturbat domum suam possidebit ventos et qui stultus est serviet sapienti</span></p>
<p id="psalms-11-30"><span class="verse-num">11:30</span> <span class="verse-body">fructus iusti lignum vitae et qui suscipit animas sapiens est</span></p>
<p id="psalms-11-31"><span class="verse-num">11:31</span> <span class="verse-body">si iustus in terra recipit quanto magis impius et peccator __________________________________________________________________</span></p>
<h2 id="psalms-ch-12">Chapter 12</h2>
<p class="verses"><a href="#psalms-12-1">1</a> <a href="#psalms-12-2">2</a> <a href="#psalms-12-3">3</a> <a href="#psalms-12-4">4</a> <a href="#psalms-12-5">5</a> <a href="#psalms-12-6">6</a> <a href="#psalms-12-7">7</a> <a href="#psalms-12-8">8</a> <a href="#psalms-12-9">9</a> <a href="#psalms-12-10">10</a> <a href="#psalms-12-11">11</a> <a href="#psalms-12-12">12</a> <a href="#psalms-12-13">13</a> <a href="#psalms-12-14">14</a> <a href="#psalms-12-15">15</a> <a href="#psalms-12-16">16</a> <a href="#psalms-12-17">17</a> <a href="#psalms-12-18">18</a> <a href="#psalms-12-19">19</a> <a href="#psalms-12-20">20</a> <a href="#psalms-12-21">21</a> <a href="#psalms-12-22">22</a> <a href="#psalms-12-23">23</a> <a href="#psalms-12-24">24</a> <a href="#psalms-12-25">25</a> <a href="#psalms-12-26">26</a> <a href="#psalms-12-27">27</a> <a href="#psalms-12-28">28</a></p>
<p id="psalms-12-1"><span class="verse-num">12:1</span> <span class="verse-body">qui diligit disciplinam diligit scientiam qui autem odit increpationes insipiens est</span></p>
<p id="psalms-12-2"><span class="verse-num">12:2</span> <span class="verse-body">qui bonus est hauriet a Domino gratiam qui autem confidit cogitationibus suis impie agit</span></p>
<p id="psalms-12-3"><span class="verse-num">12:3</span> <span class="verse-body">non roborabitur homo ex impietate et radix iustorum non commovebitur</span></p>
<p id="psalms-12-4"><span class="verse-num">12:4</span> <span class="verse-body">mulier diligens corona viro suo et putredo in ossibus eius quae confusione res dignas gerit</span></p>
<p id="psalms-12-5"><span class="verse-num">12:5</span> <span class="verse-body">cogitationes iustorum iudicia et consilia impiorum fraudulentia</span></p>
<p id="psalms-12-6"><span class="verse-num">12:6</span> <span class="verse-body">verba impiorum insidiantur sanguini os iustorum liberabit eos</span></p>
<p id="psalms-12-7"><span class="verse-num">12:7</span> <span class="verse-body">verte impios et non erunt domus autem iustorum permanebit</span></p>
<p id="psalms-12-8"><span class="verse-num">12:8</span> <span class="verse-body">doctrina sua noscetur vir qui autem vanus et excors est patebit contemptui</span></p>
<p id="psalms-12-9"><span class="verse-num">12:9</span> <span class="verse-body">melior est pauper et sufficiens sibi quam gloriosus et indigens pane</span></p>
<p id="psalms-12-10"><span class="verse-num">12:10</span> <span class="verse-body">novit iustus animas iumentorum suorum viscera autem impiorum crudelia</span></p>
<p id="psalms-12-11"><span class="verse-num">12:11</span> <span class="verse-body">qui operatur terram suam saturabitur panibus qui autem sectatur otium stultissimus est</span></p>
<p id="psalms-12-12"><span class="verse-num">12:12</span> <span class="verse-body">desiderium impii munimentum est pessimorum radix autem iustorum proficiet</span></p>
<p id="psalms-12-13"><span class="verse-num">12:13</span> <span class="verse-body">propter peccata labiorum ruina proximat malo effugiet autem iustus de angustia</span></p>
<p id="psalms-12-14"><span class="verse-num">12:14</span> <span class="verse-body">de fructu oris sui unusquisque replebitur bonis et iuxta opera manuum suarum retribuetur ei</span></p>
<p id="psalms-12-15"><span class="verse-num">12:15</span> <span class="verse-body">via stulti recta in oculis eius qui autem sapiens est audit consilia</span></p>
<p id="psalms-12-16"><span class="verse-num">12:16</span> <span class="verse-body">fatuus statim indicat iram suam qui autem dissimulat iniuriam callidus est</span></p>
<p id="psalms-12-17"><span class="verse-num">12:17</span> <span class="verse-body">qui quod novit loquitur index iustitiae est qui autem mentitur testis est fraudulentus</span></p>
<p id="psalms-12-18"><span class="verse-num">12:18</span> <span class="verse-body">est qui promittit et quasi gladio pungitur conscientiae lingua autem sapientium sanitas est</span></p>
<p id="psalms-12-19"><span class="verse-num">12:19</span> <span class="verse-body">labium veritatis firmum erit in perpetuum qui autem testis est repentinus concinnat linguam mendacii</span></p>
<p id="psalms-12-20"><span class="verse-num">12:20</span> <span class="verse-body">dolus in corde cogitantium mala qui autem ineunt pacis consilia sequitur eos gaudium</span></p>
<p id="psalms-12-21"><span class="verse-num">12:21</span> <span class="verse-body">non contristabit iustum quicquid ei acciderit impii autem replebuntur malo</span></p>
<p id="psalms-12-22"><span class="verse-num">12:22</span> <span class="verse-body">abominatio Domino labia mendacia qui autem fideliter agunt placent ei</span></p>
<p id="psalms-12-23"><span class="verse-num">12:23</span> <span class="verse-body">homo versutus celat scientiam et cor insipientium provocabit stultitiam</span></p>
<p id="psalms-12-24"><span class="verse-num">12:24</span> <span class="verse-body">manus fortium dominabitur quae autem remissa est tributis serviet</span></p>
<p id="psalms-12-25"><span class="verse-num">12:25</span> <span class="verse-body">maeror in corde viri humiliabit illud et sermone bono laetificabitur</span></p>
<p id="psalms-12-26"><span class="verse-num">12:26</span> <span class="verse-body">qui neglegit damnum propter amicum iustus est iter autem impiorum decipiet eos</span></p>
<p id="psalms-12-27"><span class="verse-num">12:27</span> <span class="verse-body">non inveniet fraudulentus lucrum et substantia hominis erit auri pretium</span></p>
<p id="psalms-12-28"><span class="verse-num">12:28</span> <span class="verse-body">in semita iustitiae vita iter autem devium ducit ad mortem __________________________________________________________________</span></p>
<h2 id="psalms-ch-13">Chapter 13</h2>
<p class="verses"><a href="#psalms-13-1">1</a> <a href="#psalms-13-2">2</a> <a href="#psalms-13-3">3</a> <a href="#psalms-13-4">4</a> <a href="#psalms-13-5">5</a> <a href="#psalms-13-6">6</a> <a href="#psalms-13-7">7</a> <a href="#psalms-13-8">8</a> <a href="#psalms-13-9">9</a> <a href="#psalms-13-10">10</a> <a href="#psalms-13-11">11</a> <a href="#psalms-13-12">12</a> <a href="#psalms-13-13">13</a> <a href="#psalms-13-14">14</a> <a href="#psalms-13-15">15</a> <a href="#psalms-13-16">16</a> <a href="#psalms-13-17">17</a> <a href="#psalms-13-18">18</a> <a href="#psalms-13-19">19</a> <a href="#psalms-13-20">20</a> <a href="#psalms-13-21">21</a> <a href="#psalms-13-22">22</a> <a href="#psalms-13-23">23</a> <a href="#psalms-13-24">24</a> <a href="#psalms-13-25">25</a></p>
<p id="psalms-13-1"><span class="verse-num">13:1</span> <span class="verse-body">filius sapiens doctrina patris qui autem inlusor est non audit cum arguitur</span></p>
<p id="psalms-13-2"><span class="verse-num">13:2</span> <span class="verse-body">de fructu oris homo saturabitur bonis anima autem praevaricatorum iniqua</span></p>
<p id="psalms-13-3"><span class="verse-num">13:3</span> <span class="verse-body">qui custodit os suum custodit animam suam qui autem inconsideratus est ad loquendum sentiet mala</span></p>
<p id="psalms-13-4"><span class="verse-num">13:4</span> <span class="verse-body">vult et non vult piger anima autem operantium inpinguabitur</span></p>
<p id="psalms-13-5"><span class="verse-num">13:5</span> <span class="verse-body">verbum mendax iustus detestabitur impius confundit et confundetur</span></p>
<p id="psalms-13-6"><span class="verse-num">13:6</span> <span class="verse-body">iustitia custodit innocentis viam impietas vero peccato subplantat</span></p>
<p id="psalms-13-7"><span class="verse-num">13:7</span> <span class="verse-body">est quasi dives cum nihil habeat et est quasi pauper cum in multis divitiis sit</span></p>
<p id="psalms-13-8"><span class="verse-num">13:8</span> <span class="verse-body">redemptio animae viri divitiae suae qui autem pauper est increpationem non sustinet</span></p>
<p id="psalms-13-9"><span class="verse-num">13:9</span> <span class="verse-body">lux iustorum laetificat lucerna autem impiorum extinguetur</span></p>
<p id="psalms-13-10"><span class="verse-num">13:10</span> <span class="verse-body">inter superbos semper iurgia sunt qui autem agunt cuncta consilio reguntur sapientia</span></p>
<p id="psalms-13-11"><span class="verse-num">13:11</span> <span class="verse-body">substantia festinata minuetur quae autem paulatim colligitur manu multiplicabitur</span></p>
<p id="psalms-13-12"><span class="verse-num">13:12</span> <span class="verse-body">spes quae differtur adfligit animam lignum vitae desiderium veniens</span></p>
<p id="psalms-13-13"><span class="verse-num">13:13</span> <span class="verse-body">qui detrahit alicui rei ipse se in futurum obligat qui autem timet praeceptum in pace versabitur</span></p>
<p id="psalms-13-14"><span class="verse-num">13:14</span> <span class="verse-body">lex sapientis fons vitae ut declinet a ruina mortis</span></p>
<p id="psalms-13-15"><span class="verse-num">13:15</span> <span class="verse-body">doctrina bona dabit gratiam in itinere contemptorum vorago</span></p>
<p id="psalms-13-16"><span class="verse-num">13:16</span> <span class="verse-body">astutus omnia agit cum consilio qui autem fatuus est aperit stultitiam</span></p>
<p id="psalms-13-17"><span class="verse-num">13:17</span> <span class="verse-body">nuntius impii cadet in malum legatus fidelis sanitas</span></p>
<p id="psalms-13-18"><span class="verse-num">13:18</span> <span class="verse-body">egestas et ignominia ei qui deserit disciplinam qui autem adquiescit arguenti glorificabitur</span></p>
<p id="psalms-13-19"><span class="verse-num">13:19</span> <span class="verse-body">desiderium si conpleatur delectat animam detestantur stulti eos qui fugiunt mala</span></p>
<p id="psalms-13-20"><span class="verse-num">13:20</span> <span class="verse-body">qui cum sapientibus graditur sapiens erit amicus stultorum efficietur similis</span></p>
<p id="psalms-13-21"><span class="verse-num">13:21</span> <span class="verse-body">peccatores persequetur malum et iustis retribuentur bona</span></p>
<p id="psalms-13-22"><span class="verse-num">13:22</span> <span class="verse-body">bonus relinquet heredes filios et nepotes et custoditur iusto substantia peccatoris</span></p>
<p id="psalms-13-23"><span class="verse-num">13:23</span> <span class="verse-body">multi cibi in novalibus patrum et alii congregantur absque iudicio</span></p>
<p id="psalms-13-24"><span class="verse-num">13:24</span> <span class="verse-body">qui parcit virgae suae odit filium suum qui autem diligit illum instanter erudit</span></p>
<p id="psalms-13-25"><span class="verse-num">13:25</span> <span class="verse-body">iustus comedit et replet animam suam venter autem impiorum insaturabilis __________________________________________________________________</span></p>
<h2 id="psalms-ch-14">Chapter 14</h2>
<p class="verses"><a href="#psalms-14-1">1</a> <a href="#psalms-14-2">2</a> <a href="#psalms-14-3">3</a> <a href="#psalms-14-4">4</a> <a href="#psalms-14-5">5</a> <a href="#psalms-14-6">6</a> <a href="#psalms-14-7">7</a> <a href="#psalms-14-8">8</a> <a href="#psalms-14-9">9</a> <a href="#psalms-14-10">10</a> <a href="#psalms-14-11">11</a> <a href="#psalms-14-12">12</a> <a href="#psalms-14-13">13</a> <a href="#psalms-14-14">14</a> <a href="#psalms-14-15">15</a> <a href="#psalms-14-16">16</a> <a href="#psalms-14-17">17</a> <a href="#psalms-14-18">18</a> <a href="#psalms-14-19">19</a> <a href="#psalms-14-20">20</a> <a href="#psalms-14-21">21</a> <a href="#psalms-14-22">22</a> <a href="#psalms-14-23">23</a> <a href="#psalms-14-24">24</a> <a href="#psalms-14-25">25</a> <a href="#psalms-14-26">26</a> <a href="#psalms-14-27">27</a> <a href="#psalms-14-28">28</a> <a href="#psalms-14-29">29</a> <a href="#psalms-14-30">30</a> <a href="#psalms-14-31">31</a> <a href="#psalms-14-32">32</a> <a href="#psalms-14-33">33</a> <a href="#psalms-14-34">34</a> <a href="#psalms-14-35">35</a></p>
<p id="psalms-14-1"><span class="verse-num">14:1</span> <span class="verse-body">sapiens mulier aedificavit domum suam insipiens instructam quoque destruet manibus</span></p>
<p id="psalms-14-2"><span class="verse-num">14:2</span> <span class="verse-body">ambulans recto itinere et timens Deum despicitur ab eo qui infami graditur via</span></p>
<p id="psalms-14-3"><span class="verse-num">14:3</span> <span class="verse-body">in ore stulti virga superbiae labia sapientium custodiunt eos</span></p>
<p id="psalms-14-4"><span class="verse-num">14:4</span> <span class="verse-body">ubi non sunt boves praesepe vacuum est ubi autem plurimae segetes ibi manifesta fortitudo bovis</span></p>
<p id="psalms-14-5"><span class="verse-num">14:5</span> <span class="verse-body">testis fidelis non mentietur profert mendacium testis dolosus</span></p>
<p id="psalms-14-6"><span class="verse-num">14:6</span> <span class="verse-body">quaerit derisor sapientiam et non inveniet doctrina prudentium facilis</span></p>
<p id="psalms-14-7"><span class="verse-num">14:7</span> <span class="verse-body">vade contra virum stultum et nescito labia prudentiae</span></p>
<p id="psalms-14-8"><span class="verse-num">14:8</span> <span class="verse-body">sapientia callidi est intellegere viam suam et inprudentia stultorum errans</span></p>
<p id="psalms-14-9"><span class="verse-num">14:9</span> <span class="verse-body">stultis inludet peccatum inter iustos morabitur gratia</span></p>
<p id="psalms-14-10"><span class="verse-num">14:10</span> <span class="verse-body">cor quod novit amaritudinem animae suae in gaudio eius non miscebitur extraneus</span></p>
<p id="psalms-14-11"><span class="verse-num">14:11</span> <span class="verse-body">domus impiorum delebitur tabernacula iustorum germinabunt</span></p>
<p id="psalms-14-12"><span class="verse-num">14:12</span> <span class="verse-body">est via quae videtur homini iusta novissima autem eius deducunt ad mortem</span></p>
<p id="psalms-14-13"><span class="verse-num">14:13</span> <span class="verse-body">risus dolore miscebitur et extrema gaudii luctus occupat</span></p>
<p id="psalms-14-14"><span class="verse-num">14:14</span> <span class="verse-body">viis suis replebitur stultus et super eum erit vir bonus</span></p>
<p id="psalms-14-15"><span class="verse-num">14:15</span> <span class="verse-body">innocens credit omni verbo astutus considerat gressus suos</span></p>
<p id="psalms-14-16"><span class="verse-num">14:16</span> <span class="verse-body">sapiens timet et declinat malum stultus transilit et confidit</span></p>
<p id="psalms-14-17"><span class="verse-num">14:17</span> <span class="verse-body">inpatiens operabitur stultitiam et vir versutus odiosus est</span></p>
<p id="psalms-14-18"><span class="verse-num">14:18</span> <span class="verse-body">possidebunt parvuli stultitiam et astuti expectabunt scientiam</span></p>
<p id="psalms-14-19"><span class="verse-num">14:19</span> <span class="verse-body">iacebunt mali ante bonos et impii ante portas iustorum</span></p>
<p id="psalms-14-20"><span class="verse-num">14:20</span> <span class="verse-body">etiam proximo suo pauper odiosus erit amici vero divitum multi</span></p>
<p id="psalms-14-21"><span class="verse-num">14:21</span> <span class="verse-body">qui despicit proximum suum peccat qui autem miseretur pauperi beatus erit</span></p>
<p id="psalms-14-22"><span class="verse-num">14:22</span> <span class="verse-body">errant qui operantur malum misericordia et veritas praeparant bona</span></p>
<p id="psalms-14-23"><span class="verse-num">14:23</span> <span class="verse-body">in omni opere erit abundantia ubi autem verba sunt plurima frequenter egestas</span></p>
<p id="psalms-14-24"><span class="verse-num">14:24</span> <span class="verse-body">corona sapientium divitiae eorum fatuitas stultorum inprudentia</span></p>
<p id="psalms-14-25"><span class="verse-num">14:25</span> <span class="verse-body">liberat animas testis fidelis et profert mendacia versipellis</span></p>
<p id="psalms-14-26"><span class="verse-num">14:26</span> <span class="verse-body">in timore Domini fiducia fortitudinis et filiis eius erit spes</span></p>
<p id="psalms-14-27"><span class="verse-num">14:27</span> <span class="verse-body">timor Domini fons vitae ut declinet a ruina mortis</span></p>
<p id="psalms-14-28"><span class="verse-num">14:28</span> <span class="verse-body">in multitudine populi dignitas regis et in paucitate plebis ignominia principis</span></p>
<p id="psalms-14-29"><span class="verse-num">14:29</span> <span class="verse-body">qui patiens est multa gubernatur prudentia qui autem inpatiens exaltat stultitiam suam</span></p>
<p id="psalms-14-30"><span class="verse-num">14:30</span> <span class="verse-body">vita carnium sanitas cordis putredo ossuum invidia</span></p>
<p id="psalms-14-31"><span class="verse-num">14:31</span> <span class="verse-body">qui calumniatur egentem exprobrat factori eius honorat autem eum qui miseretur pauperis</span></p>
<p id="psalms-14-32"><span class="verse-num">14:32</span> <span class="verse-body">in malitia sua expelletur impius sperat autem iustus in morte sua</span></p>
<p id="psalms-14-33"><span class="verse-num">14:33</span> <span class="verse-body">in corde prudentis requiescit sapientia et indoctos quoque erudiet</span></p>
<p id="psalms-14-34"><span class="verse-num">14:34</span> <span class="verse-body">iustitia elevat gentem miseros facit populos peccatum</span></p>
<p id="psalms-14-35"><span class="verse-num">14:35</span> <span class="verse-body">acceptus est regi minister intellegens iracundiam eius inutilis sustinebit __________________________________________________________________</span></p>
<h2 id="psalms-ch-15">Chapter 15</h2>
<p class="verses"><a href="#psalms-15-1">1</a> <a href="#psalms-15-2">2</a> <a href="#psalms-15-3">3</a> <a href="#psalms-15-4">4</a> <a href="#psalms-15-5">5</a> <a href="#psalms-15-6">6</a> <a href="#psalms-15-7">7</a> <a href="#psalms-15-8">8</a> <a href="#psalms-15-9">9</a> <a href="#psalms-15-10">10</a> <a href="#psalms-15-11">11</a> <a href="#psalms-15-12">12</a> <a href="#psalms-15-13">13</a> <a href="#psalms-15-14">14</a> <a href="#psalms-15-15">15</a> <a href="#psalms-15-16">16</a> <a href="#psalms-15-17">17</a> <a href="#psalms-15-18">18</a> <a href="#psalms-15-19">19</a> <a href="#psalms-15-20">20</a> <a href="#psalms-15-21">21</a> <a href="#psalms-15-22">22</a> <a href="#psalms-15-23">23</a> <a href="#psalms-15-24">24</a> <a href="#psalms-15-25">25</a> <a href="#psalms-15-26">26</a> <a href="#psalms-15-27">27</a> <a href="#psalms-15-28">28</a> <a href="#psalms-15-29">29</a> <a href="#psalms-15-30">30</a> <a href="#psalms-15-31">31</a> <a href="#psalms-15-32">32</a> <a href="#psalms-15-33">33</a></p>
<p id="psalms-15-1"><span class="verse-num">15:1</span> <span class="verse-body">responsio mollis frangit iram sermo durus suscitat furorem</span></p>
<p id="psalms-15-2"><span class="verse-num">15:2</span> <span class="verse-body">lingua sapientium ornat scientiam os fatuorum ebullit stultitiam</span></p>
<p id="psalms-15-3"><span class="verse-num">15:3</span> <span class="verse-body">in omni loco oculi Domini contemplantur malos et bonos</span></p>
<p id="psalms-15-4"><span class="verse-num">15:4</span> <span class="verse-body">lingua placabilis lignum vitae quae inmoderata est conteret spiritum</span></p>
<p id="psalms-15-5"><span class="verse-num">15:5</span> <span class="verse-body">stultus inridet disciplinam patris sui qui autem custodit increpationes astutior fiet</span></p>
<p id="psalms-15-6"><span class="verse-num">15:6</span> <span class="verse-body">domus iusti plurima fortitudo et in fructibus impii conturbatur</span></p>
<p id="psalms-15-7"><span class="verse-num">15:7</span> <span class="verse-body">labia sapientium disseminabunt scientiam cor stultorum dissimile erit</span></p>
<p id="psalms-15-8"><span class="verse-num">15:8</span> <span class="verse-body">victimae impiorum abominabiles Domino vota iustorum placabilia</span></p>
<p id="psalms-15-9"><span class="verse-num">15:9</span> <span class="verse-body">abominatio est Domino via impii qui sequitur iustitiam diligetur ab eo</span></p>
<p id="psalms-15-10"><span class="verse-num">15:10</span> <span class="verse-body">doctrina mala deserenti viam qui increpationes odit morietur</span></p>
<p id="psalms-15-11"><span class="verse-num">15:11</span> <span class="verse-body">infernus et perditio coram Domino quanto magis corda filiorum hominum</span></p>
<p id="psalms-15-12"><span class="verse-num">15:12</span> <span class="verse-body">non amat pestilens eum qui se corripit nec ad sapientes graditur</span></p>
<p id="psalms-15-13"><span class="verse-num">15:13</span> <span class="verse-body">cor gaudens exhilarat faciem in maerore animi deicitur spiritus</span></p>
<p id="psalms-15-14"><span class="verse-num">15:14</span> <span class="verse-body">cor sapientis quaerit doctrinam et os stultorum pascetur inperitia</span></p>
<p id="psalms-15-15"><span class="verse-num">15:15</span> <span class="verse-body">omnes dies pauperis mali secura mens quasi iuge convivium</span></p>
<p id="psalms-15-16"><span class="verse-num">15:16</span> <span class="verse-body">melius est parum cum timore Domini quam thesauri magni et insatiabiles</span></p>
<p id="psalms-15-17"><span class="verse-num">15:17</span> <span class="verse-body">melius est vocare ad holera cum caritate quam ad vitulum saginatum cum odio</span></p>
<p id="psalms-15-18"><span class="verse-num">15:18</span> <span class="verse-body">vir iracundus provocat rixas qui patiens est mitigat suscitatas</span></p>
<p id="psalms-15-19"><span class="verse-num">15:19</span> <span class="verse-body">iter pigrorum quasi sepes spinarum via iustorum absque offendiculo</span></p>
<p id="psalms-15-20"><span class="verse-num">15:20</span> <span class="verse-body">filius sapiens laetificat patrem et stultus homo despicit matrem suam</span></p>
<p id="psalms-15-21"><span class="verse-num">15:21</span> <span class="verse-body">stultitia gaudium stulto et vir prudens dirigit gressus</span></p>
<p id="psalms-15-22"><span class="verse-num">15:22</span> <span class="verse-body">dissipantur cogitationes ubi non est consilium ubi vero plures sunt consiliarii confirmantur</span></p>
<p id="psalms-15-23"><span class="verse-num">15:23</span> <span class="verse-body">laetatur homo in sententia oris sui et sermo oportunus est optimus</span></p>
<p id="psalms-15-24"><span class="verse-num">15:24</span> <span class="verse-body">semita vitae super eruditum ut declinet de inferno novissimo</span></p>
<p id="psalms-15-25"><span class="verse-num">15:25</span> <span class="verse-body">domum superborum demolietur Dominus et firmos facit terminos viduae</span></p>
<p id="psalms-15-26"><span class="verse-num">15:26</span> <span class="verse-body">abominatio Domini cogitationes malae et purus sermo pulcherrimus</span></p>
<p id="psalms-15-27"><span class="verse-num">15:27</span> <span class="verse-body">conturbat domum suam qui sectatur avaritiam qui autem odit munera vivet</span></p>
<p id="psalms-15-28"><span class="verse-num">15:28</span> <span class="verse-body">mens iusti meditatur oboedientiam os impiorum redundat malis</span></p>
<p id="psalms-15-29"><span class="verse-num">15:29</span> <span class="verse-body">longe est Dominus ab impiis et orationes iustorum exaudiet</span></p>
<p id="psalms-15-30"><span class="verse-num">15:30</span> <span class="verse-body">lux oculorum laetificat animam fama bona inpinguat ossa</span></p>
<p id="psalms-15-31"><span class="verse-num">15:31</span> <span class="verse-body">auris quae audit increpationes vitae in medio sapientium commorabitur</span></p>
<p id="psalms-15-32"><span class="verse-num">15:32</span> <span class="verse-body">qui abicit disciplinam despicit animam suam qui adquiescit increpationibus possessor est cordis</span></p>
<p id="psalms-15-33"><span class="verse-num">15:33</span> <span class="verse-body">timor Domini disciplina sapientiae et gloriam praecedit humilitas __________________________________________________________________</span></p>
<h2 id="psalms-ch-16">Chapter 16</h2>
<p class="verses"><a href="#psalms-16-1">1</a> <a href="#psalms-16-2">2</a> <a href="#psalms-16-3">3</a> <a href="#psalms-16-4">4</a> <a href="#psalms-16-5">5</a> <a href="#psalms-16-6">6</a> <a href="#psalms-16-7">7</a> <a href="#psalms-16-8">8</a> <a href="#psalms-16-9">9</a> <a href="#psalms-16-10">10</a> <a href="#psalms-16-11">11</a> <a href="#psalms-16-12">12</a> <a href="#psalms-16-13">13</a> <a href="#psalms-16-14">14</a> <a href="#psalms-16-15">15</a> <a href="#psalms-16-16">16</a> <a href="#psalms-16-17">17</a> <a href="#psalms-16-18">18</a> <a href="#psalms-16-19">19</a> <a href="#psalms-16-20">20</a> <a href="#psalms-16-21">21</a> <a href="#psalms-16-22">22</a> <a href="#psalms-16-23">23</a> <a href="#psalms-16-24">24</a> <a href="#psalms-16-25">25</a> <a href="#psalms-16-26">26</a> <a href="#psalms-16-27">27</a> <a href="#psalms-16-28">28</a> <a href="#psalms-16-29">29</a> <a href="#psalms-16-30">30</a> <a href="#psalms-16-31">31</a> <a href="#psalms-16-32">32</a> <a href="#psalms-16-33">33</a></p>
<p id="psalms-16-1"><span class="verse-num">16:1</span> <span class="verse-body">hominis est animum praeparare et Dei gubernare linguam</span></p>
<p id="psalms-16-2"><span class="verse-num">16:2</span> <span class="verse-body">omnes viae hominum patent oculis eius spirituum ponderator est Dominus</span></p>
<p id="psalms-16-3"><span class="verse-num">16:3</span> <span class="verse-body">revela Domino opera tua et dirigentur cogitationes tuae</span></p>
<p id="psalms-16-4"><span class="verse-num">16:4</span> <span class="verse-body">universa propter semet ipsum operatus est Dominus impium quoque ad diem malum</span></p>
<p id="psalms-16-5"><span class="verse-num">16:5</span> <span class="verse-body">abominatio Domini omnis arrogans etiam si manus ad manum fuerit non erit innocens</span></p>
<p id="psalms-16-6"><span class="verse-num">16:6</span> <span class="verse-body">misericordia et veritate redimitur iniquitas et in timore Domini declinatur a malo</span></p>
<p id="psalms-16-7"><span class="verse-num">16:7</span> <span class="verse-body">cum placuerint Domino viae hominis inimicos quoque eius convertet ad pacem</span></p>
<p id="psalms-16-8"><span class="verse-num">16:8</span> <span class="verse-body">melius est parum cum iustitia quam multi fructus cum iniquitate</span></p>
<p id="psalms-16-9"><span class="verse-num">16:9</span> <span class="verse-body">cor hominis disponet viam suam sed Domini est dirigere gressus eius</span></p>
<p id="psalms-16-10"><span class="verse-num">16:10</span> <span class="verse-body">divinatio in labiis regis in iudicio non errabit os eius</span></p>
<p id="psalms-16-11"><span class="verse-num">16:11</span> <span class="verse-body">pondus et statera iudicia Domini sunt et opera eius omnes lapides sacculi</span></p>
<p id="psalms-16-12"><span class="verse-num">16:12</span> <span class="verse-body">abominabiles regi qui agunt impie quoniam iustitia firmatur solium</span></p>
<p id="psalms-16-13"><span class="verse-num">16:13</span> <span class="verse-body">voluntas regum labia iusta qui recta loquitur diligetur</span></p>
<p id="psalms-16-14"><span class="verse-num">16:14</span> <span class="verse-body">indignatio regis nuntii mortis et vir sapiens placabit eam</span></p>
<p id="psalms-16-15"><span class="verse-num">16:15</span> <span class="verse-body">in hilaritate vultus regis vita et clementia eius quasi imber serotinus</span></p>
<p id="psalms-16-16"><span class="verse-num">16:16</span> <span class="verse-body">posside sapientiam quia auro melior est et adquire prudentiam quia pretiosior est argento</span></p>
<p id="psalms-16-17"><span class="verse-num">16:17</span> <span class="verse-body">semita iustorum declinat mala custos animae suae servat viam suam</span></p>
<p id="psalms-16-18"><span class="verse-num">16:18</span> <span class="verse-body">contritionem praecedit superbia et ante ruinam exaltatur spiritus</span></p>
<p id="psalms-16-19"><span class="verse-num">16:19</span> <span class="verse-body">melius est humiliari cum mitibus quam dividere spolia cum superbis</span></p>
<p id="psalms-16-20"><span class="verse-num">16:20</span> <span class="verse-body">eruditus in verbo repperiet bona et qui in Domino sperat beatus est</span></p>
<p id="psalms-16-21"><span class="verse-num">16:21</span> <span class="verse-body">qui sapiens corde est appellabitur prudens et qui dulcis eloquio maiora percipiet</span></p>
<p id="psalms-16-22"><span class="verse-num">16:22</span> <span class="verse-body">fons vitae eruditio possidentis doctrina stultorum fatuitas</span></p>
<p id="psalms-16-23"><span class="verse-num">16:23</span> <span class="verse-body">cor sapientis erudiet os eius et labiis illius addet gratiam</span></p>
<p id="psalms-16-24"><span class="verse-num">16:24</span> <span class="verse-body">favus mellis verba conposita dulcedo animae et sanitas ossuum</span></p>
<p id="psalms-16-25"><span class="verse-num">16:25</span> <span class="verse-body">est via quae videtur homini recta et novissimum eius ducit ad mortem</span></p>
<p id="psalms-16-26"><span class="verse-num">16:26</span> <span class="verse-body">anima laborantis laborat sibi quia conpulit eum os suum</span></p>
<p id="psalms-16-27"><span class="verse-num">16:27</span> <span class="verse-body">vir impius fodit malum et in labiis eius ignis ardescit</span></p>
<p id="psalms-16-28"><span class="verse-num">16:28</span> <span class="verse-body">homo perversus suscitat lites et verbosus separat principes</span></p>
<p id="psalms-16-29"><span class="verse-num">16:29</span> <span class="verse-body">vir iniquus lactat amicum suum et ducit eum per viam non bonam</span></p>
<p id="psalms-16-30"><span class="verse-num">16:30</span> <span class="verse-body">qui adtonitis oculis cogitat prava mordens labia sua perficit malum</span></p>
<p id="psalms-16-31"><span class="verse-num">16:31</span> <span class="verse-body">corona dignitatis senectus in viis iustitiae repperietur</span></p>
<p id="psalms-16-32"><span class="verse-num">16:32</span> <span class="verse-body">melior est patiens viro forte et qui dominatur animo suo expugnatore urbium</span></p>
<p id="psalms-16-33"><span class="verse-num">16:33</span> <span class="verse-body">sortes mittuntur in sinu sed a Domino temperantur __________________________________________________________________</span></p>
<h2 id="psalms-ch-17">Chapter 17</h2>
<p class="verses"><a href="#psalms-17-1">1</a> <a href="#psalms-17-2">2</a> <a href="#psalms-17-3">3</a> <a href="#psalms-17-4">4</a> <a href="#psalms-17-5">5</a> <a href="#psalms-17-6">6</a> <a href="#psalms-17-7">7</a> <a href="#psalms-17-8">8</a> <a href="#psalms-17-9">9</a> <a href="#psalms-17-10">10</a> <a href="#psalms-17-11">11</a> <a href="#psalms-17-12">12</a> <a href="#psalms-17-13">13</a> <a href="#psalms-17-14">14</a> <a href="#psalms-17-15">15</a> <a href="#psalms-17-16">16</a> <a href="#psalms-17-17">17</a> <a href="#psalms-17-18">18</a> <a href="#psalms-17-19">19</a> <a href="#psalms-17-20">20</a> <a href="#psalms-17-21">21</a> <a href="#psalms-17-22">22</a> <a href="#psalms-17-23">23</a> <a href="#psalms-17-24">24</a> <a href="#psalms-17-25">25</a> <a href="#psalms-17-26">26</a> <a href="#psalms-17-27">27</a> <a href="#psalms-17-28">28</a></p>
<p id="psalms-17-1"><span class="verse-num">17:1</span> <span class="verse-body">melior est buccella sicca cum gaudio quam domus plena victimis cum iurgio</span></p>
<p id="psalms-17-2"><span class="verse-num">17:2</span> <span class="verse-body">servus sapiens dominabitur filiis stultis et inter fratres hereditatem dividet</span></p>
<p id="psalms-17-3"><span class="verse-num">17:3</span> <span class="verse-body">sicut igne probatur argentum et aurum camino ita corda probat Dominus</span></p>
<p id="psalms-17-4"><span class="verse-num">17:4</span> <span class="verse-body">malus oboedit linguae iniquae et fallax obtemperat labiis mendacibus</span></p>
<p id="psalms-17-5"><span class="verse-num">17:5</span> <span class="verse-body">qui despicit pauperem exprobrat factori eius et qui in ruina laetatur alterius non erit inpunitus</span></p>
<p id="psalms-17-6"><span class="verse-num">17:6</span> <span class="verse-body">corona senum filii filiorum et gloria filiorum patres sui</span></p>
<p id="psalms-17-7"><span class="verse-num">17:7</span> <span class="verse-body">non decent stultum verba conposita nec principem labium mentiens</span></p>
<p id="psalms-17-8"><span class="verse-num">17:8</span> <span class="verse-body">gemma gratissima expectatio praestolantis quocumque se verterit prudenter intellegit</span></p>
<p id="psalms-17-9"><span class="verse-num">17:9</span> <span class="verse-body">qui celat delictum quaerit amicitias qui altero sermone repetit separat foederatos</span></p>
<p id="psalms-17-10"><span class="verse-num">17:10</span> <span class="verse-body">plus proficit correptio apud prudentem quam centum plagae apud stultum</span></p>
<p id="psalms-17-11"><span class="verse-num">17:11</span> <span class="verse-body">semper iurgia quaerit malus angelus autem crudelis mittetur contra eum</span></p>
<p id="psalms-17-12"><span class="verse-num">17:12</span> <span class="verse-body">expedit magis ursae occurrere raptis fetibus quam fatuo confidenti sibi in stultitia sua</span></p>
<p id="psalms-17-13"><span class="verse-num">17:13</span> <span class="verse-body">qui reddit mala pro bonis non recedet malum de domo eius</span></p>
<p id="psalms-17-14"><span class="verse-num">17:14</span> <span class="verse-body">qui dimittit aquam caput est iurgiorum et antequam patiatur contumeliam iudicium deserit</span></p>
<p id="psalms-17-15"><span class="verse-num">17:15</span> <span class="verse-body">et qui iustificat impium et qui condemnat iustum abominabilis est uterque apud Dominum</span></p>
<p id="psalms-17-16"><span class="verse-num">17:16</span> <span class="verse-body">quid prodest habere divitias stultum cum sapientiam emere non possit</span></p>
<p id="psalms-17-17"><span class="verse-num">17:17</span> <span class="verse-body">omni tempore diligit qui amicus est et frater in angustiis conprobatur</span></p>
<p id="psalms-17-18"><span class="verse-num">17:18</span> <span class="verse-body">homo stultus plaudet manibus cum spoponderit pro amico suo</span></p>
<p id="psalms-17-19"><span class="verse-num">17:19</span> <span class="verse-body">qui meditatur discordiam diligit rixas et qui exaltat ostium quaerit ruinam</span></p>
<p id="psalms-17-20"><span class="verse-num">17:20</span> <span class="verse-body">qui perversi cordis est non inveniet bonum et qui vertit linguam incidet in malum</span></p>
<p id="psalms-17-21"><span class="verse-num">17:21</span> <span class="verse-body">natus est stultus in ignominiam suam sed nec pater in fatuo laetabitur</span></p>
<p id="psalms-17-22"><span class="verse-num">17:22</span> <span class="verse-body">animus gaudens aetatem floridam facit spiritus tristis exsiccat ossa</span></p>
<p id="psalms-17-23"><span class="verse-num">17:23</span> <span class="verse-body">munera de sinu impius accipit ut pervertat semitas iudicii</span></p>
<p id="psalms-17-24"><span class="verse-num">17:24</span> <span class="verse-body">in facie prudentis lucet sapientia oculi stultorum in finibus terrae</span></p>
<p id="psalms-17-25"><span class="verse-num">17:25</span> <span class="verse-body">ira patris filius stultus et dolor matris quae genuit eum</span></p>
<p id="psalms-17-26"><span class="verse-num">17:26</span> <span class="verse-body">non est bonum damnum inferre iusto nec percutere principem qui recta iudicat</span></p>
<p id="psalms-17-27"><span class="verse-num">17:27</span> <span class="verse-body">qui moderatur sermones suos doctus et prudens est et pretiosi spiritus vir eruditus</span></p>
<p id="psalms-17-28"><span class="verse-num">17:28</span> <span class="verse-body">stultus quoque si tacuerit sapiens putabitur et si conpresserit labia sua intellegens __________________________________________________________________</span></p>
<h2 id="psalms-ch-18">Chapter 18</h2>
<p class="verses"><a href="#psalms-18-1">1</a> <a href="#psalms-18-2">2</a> <a href="#psalms-18-3">3</a> <a href="#psalms-18-4">4</a> <a href="#psalms-18-5">5</a> <a href="#psalms-18-6">6</a> <a href="#psalms-18-7">7</a> <a href="#psalms-18-8">8</a> <a href="#psalms-18-9">9</a> <a href="#psalms-18-10">10</a> <a href="#psalms-18-11">11</a> <a href="#psalms-18-12">12</a> <a href="#psalms-18-13">13</a> <a href="#psalms-18-14">14</a> <a href="#psalms-18-15">15</a> <a href="#psalms-18-16">16</a> <a href="#psalms-18-17">17</a> <a href="#psalms-18-18">18</a> <a href="#psalms-18-19">19</a> <a href="#psalms-18-20">20</a> <a href="#psalms-18-21">21</a> <a href="#psalms-18-22">22</a> <a href="#psalms-18-23">23</a> <a href="#psalms-18-24">24</a></p>
<p id="psalms-18-1"><span class="verse-num">18:1</span> <span class="verse-body">occasiones quaerit qui vult recedere ab amico omni tempore erit exprobrabilis</span></p>
<p id="psalms-18-2"><span class="verse-num">18:2</span> <span class="verse-body">non recipit stultus verba prudentiae nisi ea dixeris quae versantur in corde eius</span></p>
<p id="psalms-18-3"><span class="verse-num">18:3</span> <span class="verse-body">impius cum in profundum venerit peccatorum contemnit sed sequitur eum ignominia et obprobrium</span></p>
<p id="psalms-18-4"><span class="verse-num">18:4</span> <span class="verse-body">aqua profunda verba ex ore viri et torrens redundans fons sapientiae</span></p>
<p id="psalms-18-5"><span class="verse-num">18:5</span> <span class="verse-body">accipere personam impii non est bonum ut declines a veritate iudicii</span></p>
<p id="psalms-18-6"><span class="verse-num">18:6</span> <span class="verse-body">labia stulti inmiscunt se rixis et os eius iurgia provocat</span></p>
<p id="psalms-18-7"><span class="verse-num">18:7</span> <span class="verse-body">os stulti contritio eius et labia illius ruina animae eius</span></p>
<p id="psalms-18-8"><span class="verse-num">18:8</span> <span class="verse-body">verba bilinguis quasi simplicia et ipsa perveniunt usque ad interiora ventris</span></p>
<p id="psalms-18-9"><span class="verse-num">18:9</span> <span class="verse-body">qui mollis et dissolutus est in opere suo frater est sua opera dissipantis</span></p>
<p id="psalms-18-10"><span class="verse-num">18:10</span> <span class="verse-body">turris fortissima nomen Domini ad ipsum currit iustus et exaltabitur</span></p>
<p id="psalms-18-11"><span class="verse-num">18:11</span> <span class="verse-body">substantia divitis urbs roboris eius et quasi murus validus circumdans eum</span></p>
<p id="psalms-18-12"><span class="verse-num">18:12</span> <span class="verse-body">antequam conteratur exaltatur cor hominis et antequam glorificetur humiliatur</span></p>
<p id="psalms-18-13"><span class="verse-num">18:13</span> <span class="verse-body">qui prius respondit quam audiat stultum se esse demonstrat et confusione dignum</span></p>
<p id="psalms-18-14"><span class="verse-num">18:14</span> <span class="verse-body">spiritus viri sustentat inbecillitatem suam spiritum vero ad irascendum facilem quis poterit sustinere</span></p>
<p id="psalms-18-15"><span class="verse-num">18:15</span> <span class="verse-body">cor prudens possidebit scientiam et auris sapientium quaerit doctrinam</span></p>
<p id="psalms-18-16"><span class="verse-num">18:16</span> <span class="verse-body">donum hominis dilatat viam eius et ante principes spatium ei facit</span></p>
<p id="psalms-18-17"><span class="verse-num">18:17</span> <span class="verse-body">iustus prior est accusator sui venit amicus eius et investigavit eum</span></p>
<p id="psalms-18-18"><span class="verse-num">18:18</span> <span class="verse-body">contradictiones conprimit sors et inter potentes quoque diiudicat</span></p>
<p id="psalms-18-19"><span class="verse-num">18:19</span> <span class="verse-body">frater qui adiuvatur a fratre quasi civitas firma et iudicia quasi vectes urbium</span></p>
<p id="psalms-18-20"><span class="verse-num">18:20</span> <span class="verse-body">de fructu oris viri replebitur venter eius et genimina labiorum illius saturabunt eum</span></p>
<p id="psalms-18-21"><span class="verse-num">18:21</span> <span class="verse-body">mors et vita in manu linguae qui diligunt eam comedent fructus eius</span></p>
<p id="psalms-18-22"><span class="verse-num">18:22</span> <span class="verse-body">qui invenit mulierem invenit bonum et hauriet iucunditatem a Domino</span></p>
<p id="psalms-18-23"><span class="verse-num">18:23</span> <span class="verse-body">cum obsecrationibus loquetur pauper et dives effabitur rigide</span></p>
<p id="psalms-18-24"><span class="verse-num">18:24</span> <span class="verse-body">vir amicalis ad societatem magis amicus erit quam frater __________________________________________________________________</span></p>
<h2 id="psalms-ch-19">Chapter 19</h2>
<p class="verses"><a href="#psalms-19-1">1</a> <a href="#psalms-19-2">2</a> <a href="#psalms-19-3">3</a> <a href="#psalms-19-4">4</a> <a href="#psalms-19-5">5</a> <a href="#psalms-19-6">6</a> <a href="#psalms-19-7">7</a> <a href="#psalms-19-8">8</a> <a href="#psalms-19-9">9</a> <a href="#psalms-19-10">10</a> <a href="#psalms-19-11">11</a> <a href="#psalms-19-12">12</a> <a href="#psalms-19-13">13</a> <a href="#psalms-19-14">14</a> <a href="#psalms-19-15">15</a> <a href="#psalms-19-16">16</a> <a href="#psalms-19-17">17</a> <a href="#psalms-19-18">18</a> <a href="#psalms-19-19">19</a> <a href="#psalms-19-20">20</a> <a href="#psalms-19-21">21</a> <a href="#psalms-19-22">22</a> <a href="#psalms-19-23">23</a> <a href="#psalms-19-24">24</a> <a href="#psalms-19-25">25</a> <a href="#psalms-19-26">26</a> <a href="#psalms-19-27">27</a> <a href="#psalms-19-28">28</a> <a href="#psalms-19-29">29</a></p>
<p id="psalms-19-1"><span class="verse-num">19:1</span> <span class="verse-body">melior est pauper qui ambulat in simplicitate sua quam torquens labia insipiens</span></p>
<p id="psalms-19-2"><span class="verse-num">19:2</span> <span class="verse-body">ubi non est scientia animae non est bonum et qui festinus est pedibus offendit</span></p>
<p id="psalms-19-3"><span class="verse-num">19:3</span> <span class="verse-body">stultitia hominis subplantat gressus eius et contra Deum fervet animo suo</span></p>
<p id="psalms-19-4"><span class="verse-num">19:4</span> <span class="verse-body">divitiae addunt amicos plurimos a paupere autem et hii quos habuit separantur</span></p>
<p id="psalms-19-5"><span class="verse-num">19:5</span> <span class="verse-body">testis falsus non erit inpunitus et qui mendacia loquitur non effugiet</span></p>
<p id="psalms-19-6"><span class="verse-num">19:6</span> <span class="verse-body">multi colunt personam potentis et amici sunt dona tribuenti</span></p>
<p id="psalms-19-7"><span class="verse-num">19:7</span> <span class="verse-body">fratres hominis pauperis oderunt eum insuper et amici procul recesserunt ab eo qui tantum verba sectatur nihil habebit</span></p>
<p id="psalms-19-8"><span class="verse-num">19:8</span> <span class="verse-body">qui autem possessor est mentis diligit animam suam et custos prudentiae inveniet bona</span></p>
<p id="psalms-19-9"><span class="verse-num">19:9</span> <span class="verse-body">testis falsus non erit inpunitus et qui loquitur mendacia peribit</span></p>
<p id="psalms-19-10"><span class="verse-num">19:10</span> <span class="verse-body">non decent stultum deliciae nec servum dominari principibus</span></p>
<p id="psalms-19-11"><span class="verse-num">19:11</span> <span class="verse-body">doctrina viri per patientiam noscitur et gloria eius est iniqua praetergredi</span></p>
<p id="psalms-19-12"><span class="verse-num">19:12</span> <span class="verse-body">sicut fremitus leonis ita et regis ira et sicut ros super herbam ita hilaritas eius</span></p>
<p id="psalms-19-13"><span class="verse-num">19:13</span> <span class="verse-body">dolor patris filius stultus et tecta iugiter perstillantia litigiosa mulier</span></p>
<p id="psalms-19-14"><span class="verse-num">19:14</span> <span class="verse-body">domus et divitiae dantur a patribus a Domino autem proprie uxor prudens</span></p>
<p id="psalms-19-15"><span class="verse-num">19:15</span> <span class="verse-body">pigredo inmittit soporem et anima dissoluta esuriet</span></p>
<p id="psalms-19-16"><span class="verse-num">19:16</span> <span class="verse-body">qui custodit mandatum custodit animam suam qui autem neglegit vias suas mortificabitur</span></p>
<p id="psalms-19-17"><span class="verse-num">19:17</span> <span class="verse-body">feneratur Domino qui miseretur pauperis et vicissitudinem suam reddet ei</span></p>
<p id="psalms-19-18"><span class="verse-num">19:18</span> <span class="verse-body">erudi filium tuum ne desperes ad interfectionem autem eius ne ponas animam tuam</span></p>
<p id="psalms-19-19"><span class="verse-num">19:19</span> <span class="verse-body">qui inpatiens est sustinebit damnum et cum rapuerit aliud adponet</span></p>
<p id="psalms-19-20"><span class="verse-num">19:20</span> <span class="verse-body">audi consilium et suscipe disciplinam ut sis sapiens in novissimis tuis</span></p>
<p id="psalms-19-21"><span class="verse-num">19:21</span> <span class="verse-body">multae cogitationes in corde viri voluntas autem Domini permanebit</span></p>
<p id="psalms-19-22"><span class="verse-num">19:22</span> <span class="verse-body">homo indigens misericors est et melior pauper quam vir mendax</span></p>
<p id="psalms-19-23"><span class="verse-num">19:23</span> <span class="verse-body">timor Domini ad vitam et in plenitudine commorabitur absque visitatione pessimi</span></p>
<p id="psalms-19-24"><span class="verse-num">19:24</span> <span class="verse-body">abscondit piger manum suam sub ascella nec ad os suum adplicat eam</span></p>
<p id="psalms-19-25"><span class="verse-num">19:25</span> <span class="verse-body">pestilente flagellato stultus sapientior erit sin autem corripueris sapientem intelleget disciplinam</span></p>
<p id="psalms-19-26"><span class="verse-num">19:26</span> <span class="verse-body">qui adfligit patrem et fugat matrem ignominiosus est et infelix</span></p>
<p id="psalms-19-27"><span class="verse-num">19:27</span> <span class="verse-body">non cesses fili audire doctrinam nec ignores sermones scientiae</span></p>
<p id="psalms-19-28"><span class="verse-num">19:28</span> <span class="verse-body">testis iniquus deridet iudicium et os impiorum devorat iniquitatem</span></p>
<p id="psalms-19-29"><span class="verse-num">19:29</span> <span class="verse-body">parata sunt derisoribus iudicia et mallei percutientes stultorum corporibus __________________________________________________________________</span></p>
<h2 id="psalms-ch-20">Chapter 20</h2>
<p class="verses"><a href="#psalms-20-1">1</a> <a href="#psalms-20-2">2</a> <a href="#psalms-20-3">3</a> <a href="#psalms-20-4">4</a> <a href="#psalms-20-5">5</a> <a href="#psalms-20-6">6</a> <a href="#psalms-20-7">7</a> <a href="#psalms-20-8">8</a> <a href="#psalms-20-9">9</a> <a href="#psalms-20-10">10</a> <a href="#psalms-20-11">11</a> <a href="#psalms-20-12">12</a> <a href="#psalms-20-13">13</a> <a href="#psalms-20-14">14</a> <a href="#psalms-20-15">15</a> <a href="#psalms-20-16">16</a> <a href="#psalms-20-17">17</a> <a href="#psalms-20-18">18</a> <a href="#psalms-20-19">19</a> <a href="#psalms-20-20">20</a> <a href="#psalms-20-21">21</a> <a href="#psalms-20-22">22</a> <a href="#psalms-20-23">23</a> <a href="#psalms-20-24">24</a> <a href="#psalms-20-25">25</a> <a href="#psalms-20-26">26</a> <a href="#psalms-20-27">27</a> <a href="#psalms-20-28">28</a> <a href="#psalms-20-29">29</a> <a href="#psalms-20-30">30</a></p>
<p id="psalms-20-1"><span class="verse-num">20:1</span> <span class="verse-body">luxuriosa res vinum et tumultuosa ebrietas quicumque his delectatur non erit sapiens</span></p>
<p id="psalms-20-2"><span class="verse-num">20:2</span> <span class="verse-body">sicut rugitus leonis ita terror regis qui provocat eum peccat in animam suam</span></p>
<p id="psalms-20-3"><span class="verse-num">20:3</span> <span class="verse-body">honor est homini qui separat se a contentionibus omnes autem stulti miscentur contumeliis</span></p>
<p id="psalms-20-4"><span class="verse-num">20:4</span> <span class="verse-body">propter frigus piger arare noluit mendicabit ergo aestate et non dabitur ei</span></p>
<p id="psalms-20-5"><span class="verse-num">20:5</span> <span class="verse-body">sicut aqua profunda sic consilium in corde viri sed homo sapiens exhauriet illud</span></p>
<p id="psalms-20-6"><span class="verse-num">20:6</span> <span class="verse-body">multi homines misericordes vocantur virum autem fidelem quis inveniet</span></p>
<p id="psalms-20-7"><span class="verse-num">20:7</span> <span class="verse-body">iustus qui ambulat in simplicitate sua beatos post se filios derelinquet</span></p>
<p id="psalms-20-8"><span class="verse-num">20:8</span> <span class="verse-body">rex qui sedet in solio iudicii dissipat omne malum intuitu suo</span></p>
<p id="psalms-20-9"><span class="verse-num">20:9</span> <span class="verse-body">quis potest dicere mundum est cor meum purus sum a peccato</span></p>
<p id="psalms-20-10"><span class="verse-num">20:10</span> <span class="verse-body">pondus et pondus mensura et mensura utrumque abominabile est apud Deum</span></p>
<p id="psalms-20-11"><span class="verse-num">20:11</span> <span class="verse-body">ex studiis suis intellegitur puer si munda et si recta sint opera eius</span></p>
<p id="psalms-20-12"><span class="verse-num">20:12</span> <span class="verse-body">aurem audientem et oculum videntem Dominus fecit utrumque</span></p>
<p id="psalms-20-13"><span class="verse-num">20:13</span> <span class="verse-body">noli diligere somnum ne te egestas opprimat aperi oculos tuos et saturare panibus</span></p>
<p id="psalms-20-14"><span class="verse-num">20:14</span> <span class="verse-body">malum est malum est dicit omnis emptor et cum recesserit tunc gloriabitur</span></p>
<p id="psalms-20-15"><span class="verse-num">20:15</span> <span class="verse-body">est aurum et multitudo gemmarum vas autem pretiosum labia scientiae</span></p>
<p id="psalms-20-16"><span class="verse-num">20:16</span> <span class="verse-body">tolle vestimentum eius qui fideiussor extitit alieni et pro extraneis aufer pignus ab eo</span></p>
<p id="psalms-20-17"><span class="verse-num">20:17</span> <span class="verse-body">suavis est homini panis mendacii et postea implebitur os eius calculo</span></p>
<p id="psalms-20-18"><span class="verse-num">20:18</span> <span class="verse-body">cogitationes consiliis roborantur et gubernaculis tractanda sunt bella</span></p>
<p id="psalms-20-19"><span class="verse-num">20:19</span> <span class="verse-body">ei qui revelat mysteria et ambulat fraudulenter et dilatat labia sua ne commiscearis</span></p>
<p id="psalms-20-20"><span class="verse-num">20:20</span> <span class="verse-body">qui maledicit patri suo et matri extinguetur lucerna eius in mediis tenebris</span></p>
<p id="psalms-20-21"><span class="verse-num">20:21</span> <span class="verse-body">hereditas ad quam festinatur in principio in novissimo benedictione carebit</span></p>
<p id="psalms-20-22"><span class="verse-num">20:22</span> <span class="verse-body">ne dicas reddam malum expecta Dominum et liberabit te</span></p>
<p id="psalms-20-23"><span class="verse-num">20:23</span> <span class="verse-body">abominatio est apud Deum pondus et pondus statera dolosa non est bona</span></p>
<p id="psalms-20-24"><span class="verse-num">20:24</span> <span class="verse-body">a Domino diriguntur gressus viri quis autem hominum intellegere potest viam suam</span></p>
<p id="psalms-20-25"><span class="verse-num">20:25</span> <span class="verse-body">ruina est hominis devorare sanctos et post vota tractare</span></p>
<p id="psalms-20-26"><span class="verse-num">20:26</span> <span class="verse-body">dissipat impios rex sapiens et curvat super eos fornicem</span></p>
<p id="psalms-20-27"><span class="verse-num">20:27</span> <span class="verse-body">lucerna Domini spiraculum hominis quae investigat omnia secreta ventris</span></p>
<p id="psalms-20-28"><span class="verse-num">20:28</span> <span class="verse-body">misericordia et veritas custodiunt regem et roboratur clementia thronus eius</span></p>
<p id="psalms-20-29"><span class="verse-num">20:29</span> <span class="verse-body">exultatio iuvenum fortitudo eorum et dignitas senum canities</span></p>
<p id="psalms-20-30"><span class="verse-num">20:30</span> <span class="verse-body">livor vulneris absterget mala et plagae in secretioribus ventris __________________________________________________________________</span></p>
<h2 id="psalms-ch-21">Chapter 21</h2>
<p class="verses"><a href="#psalms-21-1">1</a> <a href="#psalms-21-2">2</a> <a href="#psalms-21-3">3</a> <a href="#psalms-21-4">4</a> <a href="#psalms-21-5">5</a> <a href="#psalms-21-6">6</a> <a href="#psalms-21-7">7</a> <a href="#psalms-21-8">8</a> <a href="#psalms-21-9">9</a> <a href="#psalms-21-10">10</a> <a href="#psalms-21-11">11</a> <a href="#psalms-21-12">12</a> <a href="#psalms-21-13">13</a> <a href="#psalms-21-14">14</a> <a href="#psalms-21-15">15</a> <a href="#psalms-21-16">16</a> <a href="#psalms-21-17">17</a> <a href="#psalms-21-18">18</a> <a href="#psalms-21-19">19</a> <a href="#psalms-21-20">20</a> <a href="#psalms-21-21">21</a> <a href="#psalms-21-22">22</a> <a href="#psalms-21-23">23</a> <a href="#psalms-21-24">24</a> <a href="#psalms-21-25">25</a> <a href="#psalms-21-26">26</a> <a href="#psalms-21-27">27</a> <a href="#psalms-21-28">28</a> <a href="#psalms-21-29">29</a> <a href="#psalms-21-30">30</a> <a href="#psalms-21-31">31</a></p>
<p id="psalms-21-1"><span class="verse-num">21:1</span> <span class="verse-body">sicut divisiones aquarum ita cor regis in manu Domini quocumque voluerit inclinabit illud</span></p>
<p id="psalms-21-2"><span class="verse-num">21:2</span> <span class="verse-body">omnis via viri recta sibi videtur adpendit autem corda Dominus</span></p>
<p id="psalms-21-3"><span class="verse-num">21:3</span> <span class="verse-body">facere misericordiam et iudicium magis placent Domino quam victimae</span></p>
<p id="psalms-21-4"><span class="verse-num">21:4</span> <span class="verse-body">exaltatio oculorum et dilatatio cordis lucerna impiorum peccatum</span></p>
<p id="psalms-21-5"><span class="verse-num">21:5</span> <span class="verse-body">cogitationes robusti semper in abundantia omnis autem piger semper in egestate</span></p>
<p id="psalms-21-6"><span class="verse-num">21:6</span> <span class="verse-body">qui congregat thesauros lingua mendacii vanus est et inpingetur ad laqueos mortis</span></p>
<p id="psalms-21-7"><span class="verse-num">21:7</span> <span class="verse-body">rapinae impiorum detrahent eos quia noluerunt facere iudicium</span></p>
<p id="psalms-21-8"><span class="verse-num">21:8</span> <span class="verse-body">perversa via viri aliena est qui autem mundus est rectum opus eius</span></p>
<p id="psalms-21-9"><span class="verse-num">21:9</span> <span class="verse-body">melius est sedere in angulo domatis quam cum muliere litigiosa et in domo communi</span></p>
<p id="psalms-21-10"><span class="verse-num">21:10</span> <span class="verse-body">anima impii desiderat malum non miserebitur proximo suo</span></p>
<p id="psalms-21-11"><span class="verse-num">21:11</span> <span class="verse-body">multato pestilente sapientior erit parvulus et si sectetur sapientem sumet scientiam</span></p>
<p id="psalms-21-12"><span class="verse-num">21:12</span> <span class="verse-body">excogitat iustus de domo impii ut detrahat impios in malum</span></p>
<p id="psalms-21-13"><span class="verse-num">21:13</span> <span class="verse-body">qui obturat aurem suam ad clamorem pauperis et ipse clamabit et non exaudietur</span></p>
<p id="psalms-21-14"><span class="verse-num">21:14</span> <span class="verse-body">munus absconditum extinguet iras et donum in sinu indignationem maximam</span></p>
<p id="psalms-21-15"><span class="verse-num">21:15</span> <span class="verse-body">gaudium iusto est facere iudicium et pavor operantibus iniquitatem</span></p>
<p id="psalms-21-16"><span class="verse-num">21:16</span> <span class="verse-body">vir qui erraverit a via doctrinae in coetu gigantum commorabitur</span></p>
<p id="psalms-21-17"><span class="verse-num">21:17</span> <span class="verse-body">qui diligit epulas in egestate erit qui amat vinum et pinguia non ditabitur</span></p>
<p id="psalms-21-18"><span class="verse-num">21:18</span> <span class="verse-body">pro iusto datur impius et pro rectis iniquus</span></p>
<p id="psalms-21-19"><span class="verse-num">21:19</span> <span class="verse-body">melius est habitare in terra deserta quam cum muliere rixosa et iracunda</span></p>
<p id="psalms-21-20"><span class="verse-num">21:20</span> <span class="verse-body">thesaurus desiderabilis et oleum in habitaculo iusti et inprudens homo dissipabit illud</span></p>
<p id="psalms-21-21"><span class="verse-num">21:21</span> <span class="verse-body">qui sequitur iustitiam et misericordiam inveniet vitam et iustitiam et gloriam</span></p>
<p id="psalms-21-22"><span class="verse-num">21:22</span> <span class="verse-body">civitatem fortium ascendit sapiens et destruxit robur fiduciae eius</span></p>
<p id="psalms-21-23"><span class="verse-num">21:23</span> <span class="verse-body">qui custodit os suum et linguam suam custodit ab angustiis animam suam</span></p>
<p id="psalms-21-24"><span class="verse-num">21:24</span> <span class="verse-body">superbus et arrogans vocatur indoctus qui in ira operatur superbiam</span></p>
<p id="psalms-21-25"><span class="verse-num">21:25</span> <span class="verse-body">desideria occidunt pigrum noluerunt enim quicquam manus eius operari</span></p>
<p id="psalms-21-26"><span class="verse-num">21:26</span> <span class="verse-body">tota die concupiscit et desiderat qui autem iustus est tribuet et non cessabit</span></p>
<p id="psalms-21-27"><span class="verse-num">21:27</span> <span class="verse-body">hostiae impiorum abominabiles quia offeruntur ex scelere</span></p>
<p id="psalms-21-28"><span class="verse-num">21:28</span> <span class="verse-body">testis mendax peribit vir oboediens loquitur victoriam</span></p>
<p id="psalms-21-29"><span class="verse-num">21:29</span> <span class="verse-body">vir impius procaciter obfirmat vultum suum qui autem rectus est corrigit viam suam</span></p>
<p id="psalms-21-30"><span class="verse-num">21:30</span> <span class="verse-body">non est sapientia non est prudentia non est consilium contra Dominum</span></p>
<p id="psalms-21-31"><span class="verse-num">21:31</span> <span class="verse-body">equus paratur ad diem belli Dominus autem salutem tribuet __________________________________________________________________</span></p>
<h2 id="psalms-ch-22">Chapter 22</h2>
<p class="verses"><a href="#psalms-22-1">1</a> <a href="#psalms-22-2">2</a> <a href="#psalms-22-3">3</a> <a href="#psalms-22-4">4</a> <a href="#psalms-22-5">5</a> <a href="#psalms-22-6">6</a> <a href="#psalms-22-7">7</a> <a href="#psalms-22-8">8</a> <a href="#psalms-22-9">9</a> <a href="#psalms-22-10">10</a> <a href="#psalms-22-11">11</a> <a href="#psalms-22-12">12</a> <a href="#psalms-22-13">13</a> <a href="#psalms-22-14">14</a> <a href="#psalms-22-15">15</a> <a href="#psalms-22-16">16</a> <a href="#psalms-22-17">17</a> <a href="#psalms-22-18">18</a> <a href="#psalms-22-19">19</a> <a href="#psalms-22-20">20</a> <a href="#psalms-22-21">21</a> <a href="#psalms-22-22">22</a> <a href="#psalms-22-23">23</a> <a href="#psalms-22-24">24</a> <a href="#psalms-22-25">25</a> <a href="#psalms-22-26">26</a> <a href="#psalms-22-27">27</a> <a href="#psalms-22-28">28</a> <a href="#psalms-22-29">29</a></p>
<p id="psalms-22-1"><span class="verse-num">22:1</span> <span class="verse-body">melius est nomen bonum quam divitiae multae super argentum et aurum gratia bona</span></p>
<p id="psalms-22-2"><span class="verse-num">22:2</span> <span class="verse-body">dives et pauper obviaverunt sibi utriusque operator est Dominus</span></p>
<p id="psalms-22-3"><span class="verse-num">22:3</span> <span class="verse-body">callidus vidit malum et abscondit se innocens pertransiit et adflictus est damno</span></p>
<p id="psalms-22-4"><span class="verse-num">22:4</span> <span class="verse-body">finis modestiae timor Domini divitiae et gloria et vita</span></p>
<p id="psalms-22-5"><span class="verse-num">22:5</span> <span class="verse-body">arma et gladii in via perversi custos animae suae longe recedit ab eis</span></p>
<p id="psalms-22-6"><span class="verse-num">22:6</span> <span class="verse-body">proverbium est adulescens iuxta viam suam etiam cum senuerit non recedet ab ea</span></p>
<p id="psalms-22-7"><span class="verse-num">22:7</span> <span class="verse-body">dives pauperibus imperat et qui accipit mutuum servus est fenerantis</span></p>
<p id="psalms-22-8"><span class="verse-num">22:8</span> <span class="verse-body">qui seminat iniquitatem metet mala et virga irae suae consummabitur</span></p>
<p id="psalms-22-9"><span class="verse-num">22:9</span> <span class="verse-body">qui pronus est ad misericordiam benedicetur de panibus enim suis dedit pauperi</span></p>
<p id="psalms-22-10"><span class="verse-num">22:10</span> <span class="verse-body">eice derisorem et exibit cum eo iurgium cessabuntque causae et contumeliae</span></p>
<p id="psalms-22-11"><span class="verse-num">22:11</span> <span class="verse-body">qui diligit cordis munditiam propter gratiam labiorum suorum habebit amicum regem</span></p>
<p id="psalms-22-12"><span class="verse-num">22:12</span> <span class="verse-body">oculi Domini custodiunt scientiam et subplantantur verba iniqui</span></p>
<p id="psalms-22-13"><span class="verse-num">22:13</span> <span class="verse-body">dicit piger leo foris in medio platearum occidendus sum</span></p>
<p id="psalms-22-14"><span class="verse-num">22:14</span> <span class="verse-body">fovea profunda os alienae cui iratus est Dominus incidet in eam</span></p>
<p id="psalms-22-15"><span class="verse-num">22:15</span> <span class="verse-body">stultitia conligata est in corde pueri et virga disciplinae fugabit eam</span></p>
<p id="psalms-22-16"><span class="verse-num">22:16</span> <span class="verse-body">qui calumniatur pauperem ut augeat divitias suas dabit ipse ditiori et egebit</span></p>
<p id="psalms-22-17"><span class="verse-num">22:17</span> <span class="verse-body">inclina aurem tuam et audi verba sapientium adpone autem cor ad doctrinam meam</span></p>
<p id="psalms-22-18"><span class="verse-num">22:18</span> <span class="verse-body">quae pulchra erit tibi cum servaveris eam in ventre tuo et redundabit in labiis tuis</span></p>
<p id="psalms-22-19"><span class="verse-num">22:19</span> <span class="verse-body">ut sit in Domino fiducia tua unde et ostendi eam tibi hodie</span></p>
<p id="psalms-22-20"><span class="verse-num">22:20</span> <span class="verse-body">ecce descripsi eam tibi tripliciter in cogitationibus et scientia</span></p>
<p id="psalms-22-21"><span class="verse-num">22:21</span> <span class="verse-body">ut ostenderem tibi firmitatem et eloquia veritatis respondere ex his illi qui misit te</span></p>
<p id="psalms-22-22"><span class="verse-num">22:22</span> <span class="verse-body">non facias violentiam pauperi quia pauper est neque conteras egenum in porta</span></p>
<p id="psalms-22-23"><span class="verse-num">22:23</span> <span class="verse-body">quia Dominus iudicabit causam eius et configet eos qui confixerint animam eius</span></p>
<p id="psalms-22-24"><span class="verse-num">22:24</span> <span class="verse-body">noli esse amicus homini iracundo neque ambules cum viro furioso</span></p>
<p id="psalms-22-25"><span class="verse-num">22:25</span> <span class="verse-body">ne forte discas semitas eius et sumas scandalum animae tuae</span></p>
<p id="psalms-22-26"><span class="verse-num">22:26</span> <span class="verse-body">noli esse cum his qui defigunt manus suas et qui vades se offerunt pro debitis</span></p>
<p id="psalms-22-27"><span class="verse-num">22:27</span> <span class="verse-body">si enim non habes unde restituas quid causae est ut tollat operimentum de cubili tuo</span></p>
<p id="psalms-22-28"><span class="verse-num">22:28</span> <span class="verse-body">ne transgrediaris terminos antiquos quos posuerunt patres tui</span></p>
<p id="psalms-22-29"><span class="verse-num">22:29</span> <span class="verse-body">vidisti virum velocem in opere suo coram regibus stabit nec erit ante ignobiles __________________________________________________________________</span></p>
<h2 id="psalms-ch-23">Chapter 23</h2>
<p class="verses"><a href="#psalms-23-1">1</a> <a href="#psalms-23-2">2</a> <a href="#psalms-23-3">3</a> <a href="#psalms-23-4">4</a> <a href="#psalms-23-5">5</a> <a href="#psalms-23-6">6</a> <a href="#psalms-23-7">7</a> <a href="#psalms-23-8">8</a> <a href="#psalms-23-9">9</a> <a href="#psalms-23-10">10</a> <a href="#psalms-23-11">11</a> <a href="#psalms-23-12">12</a> <a href="#psalms-23-13">13</a> <a href="#psalms-23-14">14</a> <a href="#psalms-23-15">15</a> <a href="#psalms-23-16">16</a> <a href="#psalms-23-17">17</a> <a href="#psalms-23-18">18</a> <a href="#psalms-23-19">19</a> <a href="#psalms-23-20">20</a> <a href="#psalms-23-21">21</a> <a href="#psalms-23-22">22</a> <a href="#psalms-23-23">23</a> <a href="#psalms-23-24">24</a> <a href="#psalms-23-25">25</a> <a href="#psalms-23-26">26</a> <a href="#psalms-23-27">27</a> <a href="#psalms-23-28">28</a> <a href="#psalms-23-29">29</a> <a href="#psalms-23-30">30</a> <a href="#psalms-23-31">31</a> <a href="#psalms-23-32">32</a> <a href="#psalms-23-33">33</a> <a href="#psalms-23-34">34</a> <a href="#psalms-23-35">35</a></p>
<p id="psalms-23-1"><span class="verse-num">23:1</span> <span class="verse-body">quando sederis ut comedas cum principe diligenter adtende quae posita sunt ante faciem tuam</span></p>
<p id="psalms-23-2"><span class="verse-num">23:2</span> <span class="verse-body">et statue cultrum in gutture tuo si tamen habes in potestate animam tuam</span></p>
<p id="psalms-23-3"><span class="verse-num">23:3</span> <span class="verse-body">ne desideres de cibis eius in quo est panis mendacii</span></p>
<p id="psalms-23-4"><span class="verse-num">23:4</span> <span class="verse-body">noli laborare ut diteris sed prudentiae tuae pone modum</span></p>
<p id="psalms-23-5"><span class="verse-num">23:5</span> <span class="verse-body">ne erigas oculos tuos ad opes quas habere non potes quia facient sibi pinnas quasi aquilae et avolabunt in caelum</span></p>
<p id="psalms-23-6"><span class="verse-num">23:6</span> <span class="verse-body">ne comedas cum homine invido et ne desideres cibos eius</span></p>
<p id="psalms-23-7"><span class="verse-num">23:7</span> <span class="verse-body">quoniam in similitudinem arioli et coniectoris aestimat quod ignorat comede et bibe dicet tibi et mens eius non est tecum</span></p>
<p id="psalms-23-8"><span class="verse-num">23:8</span> <span class="verse-body">cibos quos comederas evomes et perdes pulchros sermones tuos</span></p>
<p id="psalms-23-9"><span class="verse-num">23:9</span> <span class="verse-body">in auribus insipientium ne loquaris quia despicient doctrinam eloquii tui</span></p>
<p id="psalms-23-10"><span class="verse-num">23:10</span> <span class="verse-body">ne adtingas terminos parvulorum et agrum pupillorum ne introeas</span></p>
<p id="psalms-23-11"><span class="verse-num">23:11</span> <span class="verse-body">propinquus enim eorum Fortis est et ipse iudicabit contra te causam illorum</span></p>
<p id="psalms-23-12"><span class="verse-num">23:12</span> <span class="verse-body">ingrediatur ad doctrinam cor tuum et aures tuae ad verba scientiae</span></p>
<p id="psalms-23-13"><span class="verse-num">23:13</span> <span class="verse-body">noli subtrahere a puero disciplinam si enim percusseris eum virga non morietur</span></p>
<p id="psalms-23-14"><span class="verse-num">23:14</span> <span class="verse-body">tu virga percuties eum et animam eius de inferno liberabis</span></p>
<p id="psalms-23-15"><span class="verse-num">23:15</span> <span class="verse-body">fili mi si sapiens fuerit animus tuus gaudebit tecum cor meum</span></p>
<p id="psalms-23-16"><span class="verse-num">23:16</span> <span class="verse-body">et exultabunt renes mei cum locuta fuerint rectum labia tua</span></p>
<p id="psalms-23-17"><span class="verse-num">23:17</span> <span class="verse-body">non aemuletur cor tuum peccatores sed in timore Domini esto tota die</span></p>
<p id="psalms-23-18"><span class="verse-num">23:18</span> <span class="verse-body">quia habebis spem in novissimo et praestolatio tua non auferetur</span></p>
<p id="psalms-23-19"><span class="verse-num">23:19</span> <span class="verse-body">audi fili mi et esto sapiens et dirige in via animum tuum</span></p>
<p id="psalms-23-20"><span class="verse-num">23:20</span> <span class="verse-body">noli esse in conviviis potatorum nec in comesationibus eorum qui carnes ad vescendum conferunt</span></p>
<p id="psalms-23-21"><span class="verse-num">23:21</span> <span class="verse-body">quia vacantes potibus et dantes symbola consumentur et vestietur pannis dormitatio</span></p>
<p id="psalms-23-22"><span class="verse-num">23:22</span> <span class="verse-body">audi patrem tuum qui genuit te et ne contemnas cum senuerit mater tua</span></p>
<p id="psalms-23-23"><span class="verse-num">23:23</span> <span class="verse-body">veritatem eme et noli vendere sapientiam et doctrinam et intellegentiam</span></p>
<p id="psalms-23-24"><span class="verse-num">23:24</span> <span class="verse-body">exultat gaudio pater iusti qui sapientem genuit laetabitur in eo</span></p>
<p id="psalms-23-25"><span class="verse-num">23:25</span> <span class="verse-body">gaudeat pater tuus et mater tua et exultet quae genuit te</span></p>
<p id="psalms-23-26"><span class="verse-num">23:26</span> <span class="verse-body">praebe fili mi cor tuum mihi et oculi tui vias meas custodiant</span></p>
<p id="psalms-23-27"><span class="verse-num">23:27</span> <span class="verse-body">fovea enim profunda est meretrix et puteus angustus aliena</span></p>
<p id="psalms-23-28"><span class="verse-num">23:28</span> <span class="verse-body">insidiatur in via quasi latro et quos incautos viderit interficit</span></p>
<p id="psalms-23-29"><span class="verse-num">23:29</span> <span class="verse-body">cui vae cuius patri vae cui rixae cui foveae cui sine causa vulnera cui suffusio oculorum</span></p>
<p id="psalms-23-30"><span class="verse-num">23:30</span> <span class="verse-body">nonne his qui morantur in vino et student calicibus epotandis</span></p>
<p id="psalms-23-31"><span class="verse-num">23:31</span> <span class="verse-body">ne intuearis vinum quando flavescit cum splenduerit in vitro color eius ingreditur blande</span></p>
<p id="psalms-23-32"><span class="verse-num">23:32</span> <span class="verse-body">sed in novissimo mordebit ut coluber et sicut regulus venena diffundet</span></p>
<p id="psalms-23-33"><span class="verse-num">23:33</span> <span class="verse-body">oculi tui videbunt extraneas et cor tuum loquetur perversa</span></p>
<p id="psalms-23-34"><span class="verse-num">23:34</span> <span class="verse-body">et eris sicut dormiens in medio mari et quasi sopitus gubernator amisso clavo</span></p>
<p id="psalms-23-35"><span class="verse-num">23:35</span> <span class="verse-body">et dices verberaverunt me sed non dolui traxerunt me et ego non sensi quando evigilabo et rursum vina repperiam __________________________________________________________________</span></p>
<h2 id="psalms-ch-24">Chapter 24</h2>
<p class="verses"><a href="#psalms-24-1">1</a> <a href="#psalms-24-2">2</a> <a href="#psalms-24-3">3</a> <a href="#psalms-24-4">4</a> <a href="#psalms-24-5">5</a> <a href="#psalms-24-6">6</a> <a href="#psalms-24-7">7</a> <a href="#psalms-24-8">8</a> <a href="#psalms-24-9">9</a> <a href="#psalms-24-10">10</a> <a href="#psalms-24-11">11</a> <a href="#psalms-24-12">12</a> <a href="#psalms-24-13">13</a> <a href="#psalms-24-14">14</a> <a href="#psalms-24-15">15</a> <a href="#psalms-24-16">16</a> <a href="#psalms-24-17">17</a> <a href="#psalms-24-18">18</a> <a href="#psalms-24-19">19</a> <a href="#psalms-24-20">20</a> <a href="#psalms-24-21">21</a> <a href="#psalms-24-22">22</a> <a href="#psalms-24-23">23</a> <a href="#psalms-24-24">24</a> <a href="#psalms-24-25">25</a> <a href="#psalms-24-26">26</a> <a href="#psalms-24-27">27</a> <a href="#psalms-24-28">28</a> <a href="#psalms-24-29">29</a> <a href="#psalms-24-30">30</a> <a href="#psalms-24-31">31</a> <a href="#psalms-24-32">32</a> <a href="#psalms-24-33">33</a> <a href="#psalms-24-34">34</a></p>
<p id="psalms-24-1"><span class="verse-num">24:1</span> <span class="verse-body">ne aemuleris viros malos nec desideres esse cum eis</span></p>
<p id="psalms-24-2"><span class="verse-num">24:2</span> <span class="verse-body">quia rapinas meditatur mens eorum et fraudes labia eorum loquuntur</span></p>
<p id="psalms-24-3"><span class="verse-num">24:3</span> <span class="verse-body">sapientia aedificabitur domus et prudentia roborabitur</span></p>
<p id="psalms-24-4"><span class="verse-num">24:4</span> <span class="verse-body">in doctrina replebuntur cellaria universa substantia pretiosa et pulcherrima</span></p>
<p id="psalms-24-5"><span class="verse-num">24:5</span> <span class="verse-body">vir sapiens et fortis est et vir doctus robustus et validus</span></p>
<p id="psalms-24-6"><span class="verse-num">24:6</span> <span class="verse-body">quia cum dispositione initur bellum et erit salus ubi multa consilia sunt</span></p>
<p id="psalms-24-7"><span class="verse-num">24:7</span> <span class="verse-body">excelsa stulto sapientia in porta non aperiet os suum</span></p>
<p id="psalms-24-8"><span class="verse-num">24:8</span> <span class="verse-body">qui cogitat malefacere stultus vocabitur</span></p>
<p id="psalms-24-9"><span class="verse-num">24:9</span> <span class="verse-body">cogitatio stulti peccatum est et abominatio hominum detractor</span></p>
<p id="psalms-24-10"><span class="verse-num">24:10</span> <span class="verse-body">si desperaveris lassus in die angustiae inminuetur fortitudo tua</span></p>
<p id="psalms-24-11"><span class="verse-num">24:11</span> <span class="verse-body">erue eos qui ducuntur ad mortem et qui trahuntur ad interitum liberare ne cesses</span></p>
<p id="psalms-24-12"><span class="verse-num">24:12</span> <span class="verse-body">si dixeris vires non suppetunt qui inspector est cordis ipse intellegit et servatorem animae tuae nihil fallit reddetque homini iuxta opera sua</span></p>
<p id="psalms-24-13"><span class="verse-num">24:13</span> <span class="verse-body">comede fili mi mel quia bonum est et favum dulcissimum gutturi tuo</span></p>
<p id="psalms-24-14"><span class="verse-num">24:14</span> <span class="verse-body">sic et doctrina sapientiae animae tuae quam cum inveneris habebis in novissimis et spes tua non peribit</span></p>
<p id="psalms-24-15"><span class="verse-num">24:15</span> <span class="verse-body">ne insidieris et quaeras impietatem in domo iusti neque vastes requiem eius</span></p>
<p id="psalms-24-16"><span class="verse-num">24:16</span> <span class="verse-body">septies enim cadet iustus et resurget impii autem corruent in malum</span></p>
<p id="psalms-24-17"><span class="verse-num">24:17</span> <span class="verse-body">cum ceciderit inimicus tuus ne gaudeas et in ruina eius ne exultet cor tuum</span></p>
<p id="psalms-24-18"><span class="verse-num">24:18</span> <span class="verse-body">ne forte videat Dominus et displiceat ei et auferat ab eo iram suam</span></p>
<p id="psalms-24-19"><span class="verse-num">24:19</span> <span class="verse-body">ne contendas cum pessimis nec aemuleris impios</span></p>
<p id="psalms-24-20"><span class="verse-num">24:20</span> <span class="verse-body">quoniam non habent futurorum spem mali et lucerna impiorum extinguetur</span></p>
<p id="psalms-24-21"><span class="verse-num">24:21</span> <span class="verse-body">time Dominum fili mi et regem et cum detractoribus non commiscearis</span></p>
<p id="psalms-24-22"><span class="verse-num">24:22</span> <span class="verse-body">quoniam repente consurget perditio eorum et ruinam utriusque quis novit</span></p>
<p id="psalms-24-23"><span class="verse-num">24:23</span> <span class="verse-body">haec quoque sapientibus cognoscere personam in iudicio non est bonum</span></p>
<p id="psalms-24-24"><span class="verse-num">24:24</span> <span class="verse-body">qui dicit impio iustus es maledicent ei populi et detestabuntur eum tribus</span></p>
<p id="psalms-24-25"><span class="verse-num">24:25</span> <span class="verse-body">qui arguunt laudabuntur et super ipsos veniet benedictio</span></p>
<p id="psalms-24-26"><span class="verse-num">24:26</span> <span class="verse-body">labia deosculabitur qui recta verba respondet</span></p>
<p id="psalms-24-27"><span class="verse-num">24:27</span> <span class="verse-body">praepara foris opus tuum et diligenter exerce agrum tuum ut postea aedifices domum tuam</span></p>
<p id="psalms-24-28"><span class="verse-num">24:28</span> <span class="verse-body">ne sis testis frustra contra proximum tuum nec lactes quemquam labiis tuis</span></p>
<p id="psalms-24-29"><span class="verse-num">24:29</span> <span class="verse-body">ne dicas quomodo fecit mihi sic faciam ei reddam unicuique secundum opus suum</span></p>
<p id="psalms-24-30"><span class="verse-num">24:30</span> <span class="verse-body">per agrum hominis pigri transivi et per vineam viri stulti</span></p>
<p id="psalms-24-31"><span class="verse-num">24:31</span> <span class="verse-body">et ecce totum repleverant urticae operuerant superficiem eius spinae et maceria lapidum destructa erat</span></p>
<p id="psalms-24-32"><span class="verse-num">24:32</span> <span class="verse-body">quod cum vidissem posui in corde meo et exemplo didici disciplinam</span></p>
<p id="psalms-24-33"><span class="verse-num">24:33</span> <span class="verse-body">parum inquam dormies modicum dormitabis pauxillum manus conseres ut quiescas</span></p>
<p id="psalms-24-34"><span class="verse-num">24:34</span> <span class="verse-body">et veniet quasi cursor egestas tua et mendicitas quasi vir armatus __________________________________________________________________</span></p>
<h2 id="psalms-ch-25">Chapter 25</h2>
<p class="verses"><a href="#psalms-25-1">1</a> <a href="#psalms-25-2">2</a> <a href="#psalms-25-3">3</a> <a href="#psalms-25-4">4</a> <a href="#psalms-25-5">5</a> <a href="#psalms-25-6">6</a> <a href="#psalms-25-7">7</a> <a href="#psalms-25-8">8</a> <a href="#psalms-25-9">9</a> <a href="#psalms-25-10">10</a> <a href="#psalms-25-11">11</a> <a href="#psalms-25-12">12</a> <a href="#psalms-25-13">13</a> <a href="#psalms-25-14">14</a> <a href="#psalms-25-15">15</a> <a href="#psalms-25-16">16</a> <a href="#psalms-25-17">17</a> <a href="#psalms-25-18">18</a> <a href="#psalms-25-19">19</a> <a href="#psalms-25-20">20</a> <a href="#psalms-25-21">21</a> <a href="#psalms-25-22">22</a> <a href="#psalms-25-23">23</a> <a href="#psalms-25-24">24</a> <a href="#psalms-25-25">25</a> <a href="#psalms-25-26">26</a> <a href="#psalms-25-27">27</a> <a href="#psalms-25-28">28</a></p>
<p id="psalms-25-1"><span class="verse-num">25:1</span> <span class="verse-body">haec quoque parabolae Salomonis quas transtulerunt viri Ezechiae regis Iuda</span></p>
<p id="psalms-25-2"><span class="verse-num">25:2</span> <span class="verse-body">gloria Dei celare verbum et gloria regum investigare sermonem</span></p>
<p id="psalms-25-3"><span class="verse-num">25:3</span> <span class="verse-body">caelum sursum et terra deorsum et cor regum inscrutabile</span></p>
<p id="psalms-25-4"><span class="verse-num">25:4</span> <span class="verse-body">aufer robiginem de argento et egredietur vas purissimum</span></p>
<p id="psalms-25-5"><span class="verse-num">25:5</span> <span class="verse-body">aufer impietatem de vultu regis et firmabitur iustitia thronus eius</span></p>
<p id="psalms-25-6"><span class="verse-num">25:6</span> <span class="verse-body">ne gloriosus appareas coram rege et in loco magnorum ne steteris</span></p>
<p id="psalms-25-7"><span class="verse-num">25:7</span> <span class="verse-body">melius est enim ut dicatur tibi ascende huc quam ut humilieris coram principe</span></p>
<p id="psalms-25-8"><span class="verse-num">25:8</span> <span class="verse-body">quae viderunt oculi tui ne proferas in iurgio cito ne postea emendare non possis cum dehonestaveris amicum tuum</span></p>
<p id="psalms-25-9"><span class="verse-num">25:9</span> <span class="verse-body">causam tuam tracta cum amico tuo et secretum extraneo non reveles</span></p>
<p id="psalms-25-10"><span class="verse-num">25:10</span> <span class="verse-body">ne forte insultet tibi cum audierit et exprobrare non cesset</span></p>
<p id="psalms-25-11"><span class="verse-num">25:11</span> <span class="verse-body">mala aurea in lectis argenteis qui loquitur verbum in tempore suo</span></p>
<p id="psalms-25-12"><span class="verse-num">25:12</span> <span class="verse-body">inauris aurea et margaritum fulgens qui arguit sapientem et aurem oboedientem</span></p>
<p id="psalms-25-13"><span class="verse-num">25:13</span> <span class="verse-body">sicut frigus nivis in die messis ita legatus fidelis ei qui misit eum animam illius requiescere facit</span></p>
<p id="psalms-25-14"><span class="verse-num">25:14</span> <span class="verse-body">nubes et ventus et pluviae non sequentes vir gloriosus et promissa non conplens</span></p>
<p id="psalms-25-15"><span class="verse-num">25:15</span> <span class="verse-body">patientia lenietur princeps et lingua mollis confringet duritiam</span></p>
<p id="psalms-25-16"><span class="verse-num">25:16</span> <span class="verse-body">mel invenisti comede quod sufficit tibi ne forte saturatus evomas illud</span></p>
<p id="psalms-25-17"><span class="verse-num">25:17</span> <span class="verse-body">subtrahe pedem tuum de domo proximi tui nequando satiatus oderit te</span></p>
<p id="psalms-25-18"><span class="verse-num">25:18</span> <span class="verse-body">iaculum et gladius et sagitta acuta homo qui loquitur contra proximum suum testimonium falsum</span></p>
<p id="psalms-25-19"><span class="verse-num">25:19</span> <span class="verse-body">dens putridus et pes lapsus qui sperat super infideli in die angustiae</span></p>
<p id="psalms-25-20"><span class="verse-num">25:20</span> <span class="verse-body">et amittit pallium in die frigoris acetum in nitro et qui cantat carmina cordi pessimo</span></p>
<p id="psalms-25-21"><span class="verse-num">25:21</span> <span class="verse-body">si esurierit inimicus tuus ciba illum et si sitierit da ei aquam bibere</span></p>
<p id="psalms-25-22"><span class="verse-num">25:22</span> <span class="verse-body">prunam enim congregabis super caput eius et Dominus reddet tibi</span></p>
<p id="psalms-25-23"><span class="verse-num">25:23</span> <span class="verse-body">ventus aquilo dissipat pluvias et facies tristis linguam detrahentem</span></p>
<p id="psalms-25-24"><span class="verse-num">25:24</span> <span class="verse-body">melius est sedere in angulo domatis quam cum muliere litigiosa et in domo communi</span></p>
<p id="psalms-25-25"><span class="verse-num">25:25</span> <span class="verse-body">aqua frigida animae sitienti et nuntius bonus de terra longinqua</span></p>
<p id="psalms-25-26"><span class="verse-num">25:26</span> <span class="verse-body">fons turbatus pede et vena corrupta iustus cadens coram impio</span></p>
<p id="psalms-25-27"><span class="verse-num">25:27</span> <span class="verse-body">sicut qui mel multum comedit non est ei bonum sic qui scrutator est maiestatis opprimitur gloria</span></p>
<p id="psalms-25-28"><span class="verse-num">25:28</span> <span class="verse-body">sicut urbs patens et absque murorum ambitu ita vir qui non potest in loquendo cohibere spiritum suum __________________________________________________________________</span></p>
<h2 id="psalms-ch-26">Chapter 26</h2>
<p class="verses"><a href="#psalms-26-1">1</a> <a href="#psalms-26-2">2</a> <a href="#psalms-26-3">3</a> <a href="#psalms-26-4">4</a> <a href="#psalms-26-5">5</a> <a href="#psalms-26-6">6</a> <a href="#psalms-26-7">7</a> <a href="#psalms-26-8">8</a> <a href="#psalms-26-9">9</a> <a href="#psalms-26-10">10</a> <a href="#psalms-26-11">11</a> <a href="#psalms-26-12">12</a> <a href="#psalms-26-13">13</a> <a href="#psalms-26-14">14</a> <a href="#psalms-26-15">15</a> <a href="#psalms-26-16">16</a> <a href="#psalms-26-17">17</a> <a href="#psalms-26-18">18</a> <a href="#psalms-26-19">19</a> <a href="#psalms-26-20">20</a> <a href="#psalms-26-21">21</a> <a href="#psalms-26-22">22</a> <a href="#psalms-26-23">23</a> <a href="#psalms-26-24">24</a> <a href="#psalms-26-25">25</a> <a href="#psalms-26-26">26</a> <a href="#psalms-26-27">27</a> <a href="#psalms-26-28">28</a></p>
<p id="psalms-26-1"><span class="verse-num">26:1</span> <span class="verse-body">quomodo nix aestate et pluvia in messe sic indecens est stulto gloria</span></p>
<p id="psalms-26-2"><span class="verse-num">26:2</span> <span class="verse-body">sicut avis ad alia transvolans et passer quolibet vadens sic maledictum frustra prolatum in quempiam superveniet</span></p>
<p id="psalms-26-3"><span class="verse-num">26:3</span> <span class="verse-body">flagellum equo et camus asino et virga dorso inprudentium</span></p>
<p id="psalms-26-4"><span class="verse-num">26:4</span> <span class="verse-body">ne respondeas stulto iuxta stultitiam suam ne efficiaris ei similis</span></p>
<p id="psalms-26-5"><span class="verse-num">26:5</span> <span class="verse-body">responde stulto iuxta stultitiam suam ne sibi sapiens esse videatur</span></p>
<p id="psalms-26-6"><span class="verse-num">26:6</span> <span class="verse-body">claudus pedibus et iniquitatem bibens qui mittit verba per nuntium stultum</span></p>
<p id="psalms-26-7"><span class="verse-num">26:7</span> <span class="verse-body">quomodo pulchras frustra habet claudus tibias sic indecens est in ore stultorum parabola</span></p>
<p id="psalms-26-8"><span class="verse-num">26:8</span> <span class="verse-body">sicut qui mittit lapidem in acervum Mercurii ita qui tribuit insipienti honorem</span></p>
<p id="psalms-26-9"><span class="verse-num">26:9</span> <span class="verse-body">quomodo si spina nascatur in manu temulenti sic parabola in ore stultorum</span></p>
<p id="psalms-26-10"><span class="verse-num">26:10</span> <span class="verse-body">iudicium determinat causas et qui inponit stulto silentium iras mitigat</span></p>
<p id="psalms-26-11"><span class="verse-num">26:11</span> <span class="verse-body">sicut canis qui revertitur ad vomitum suum sic inprudens qui iterat stultitiam suam</span></p>
<p id="psalms-26-12"><span class="verse-num">26:12</span> <span class="verse-body">vidisti hominem sapientem sibi videri magis illo spem habebit stultus</span></p>
<p id="psalms-26-13"><span class="verse-num">26:13</span> <span class="verse-body">dicit piger leaena in via leo in itineribus</span></p>
<p id="psalms-26-14"><span class="verse-num">26:14</span> <span class="verse-body">sicut ostium vertitur in cardine suo ita piger in lectulo suo</span></p>
<p id="psalms-26-15"><span class="verse-num">26:15</span> <span class="verse-body">abscondit piger manus sub ascellas suas et laborat si ad os suum eas converterit</span></p>
<p id="psalms-26-16"><span class="verse-num">26:16</span> <span class="verse-body">sapientior sibi piger videtur septem viris loquentibus sententias</span></p>
<p id="psalms-26-17"><span class="verse-num">26:17</span> <span class="verse-body">sicut qui adprehendit auribus canem sic qui transit et inpatiens commiscetur rixae alterius</span></p>
<p id="psalms-26-18"><span class="verse-num">26:18</span> <span class="verse-body">sicut noxius est qui mittit lanceas et sagittas et mortem</span></p>
<p id="psalms-26-19"><span class="verse-num">26:19</span> <span class="verse-body">sic vir qui fraudulenter nocet amico suo et cum fuerit deprehensus dicit ludens feci</span></p>
<p id="psalms-26-20"><span class="verse-num">26:20</span> <span class="verse-body">cum defecerint ligna extinguetur ignis et susurrone subtracto iurgia conquiescunt</span></p>
<p id="psalms-26-21"><span class="verse-num">26:21</span> <span class="verse-body">sicut carbones ad prunam et ligna ad ignem sic homo iracundus suscitat rixas</span></p>
<p id="psalms-26-22"><span class="verse-num">26:22</span> <span class="verse-body">verba susurronis quasi simplicia et ipsa perveniunt ad intima ventris</span></p>
<p id="psalms-26-23"><span class="verse-num">26:23</span> <span class="verse-body">quomodo si argento sordido ornare velis vas fictile sic labia tumentia cum pessimo corde sociata</span></p>
<p id="psalms-26-24"><span class="verse-num">26:24</span> <span class="verse-body">labiis suis intellegitur inimicus cum in corde tractaverit dolos</span></p>
<p id="psalms-26-25"><span class="verse-num">26:25</span> <span class="verse-body">quando submiserit vocem suam ne credideris ei quoniam septem nequitiae sunt in corde illius</span></p>
<p id="psalms-26-26"><span class="verse-num">26:26</span> <span class="verse-body">qui operit odium fraudulenter revelabitur malitia eius in concilio</span></p>
<p id="psalms-26-27"><span class="verse-num">26:27</span> <span class="verse-body">qui fodit foveam incidet in eam et qui volvit lapidem revertetur ad eum</span></p>
<p id="psalms-26-28"><span class="verse-num">26:28</span> <span class="verse-body">lingua fallax non amat veritatem et os lubricum operatur ruinas __________________________________________________________________</span></p>
<h2 id="psalms-ch-27">Chapter 27</h2>
<p class="verses"><a href="#psalms-27-1">1</a> <a href="#psalms-27-2">2</a> <a href="#psalms-27-3">3</a> <a href="#psalms-27-4">4</a> <a href="#psalms-27-5">5</a> <a href="#psalms-27-6">6</a> <a href="#psalms-27-7">7</a> <a href="#psalms-27-8">8</a> <a href="#psalms-27-9">9</a> <a href="#psalms-27-10">10</a> <a href="#psalms-27-11">11</a> <a href="#psalms-27-12">12</a> <a href="#psalms-27-13">13</a> <a href="#psalms-27-14">14</a> <a href="#psalms-27-15">15</a> <a href="#psalms-27-16">16</a> <a href="#psalms-27-17">17</a> <a href="#psalms-27-18">18</a> <a href="#psalms-27-19">19</a> <a href="#psalms-27-20">20</a> <a href="#psalms-27-21">21</a> <a href="#psalms-27-22">22</a> <a href="#psalms-27-23">23</a> <a href="#psalms-27-24">24</a> <a href="#psalms-27-25">25</a> <a href="#psalms-27-26">26</a> <a href="#psalms-27-27">27</a></p>
<p id="psalms-27-1"><span class="verse-num">27:1</span> <span class="verse-body">ne glorieris in crastinum ignorans quid superventura pariat dies</span></p>
<p id="psalms-27-2"><span class="verse-num">27:2</span> <span class="verse-body">laudet te alienus et non os tuum extraneus et non labia tua</span></p>
<p id="psalms-27-3"><span class="verse-num">27:3</span> <span class="verse-body">grave est saxum et onerosa harena sed ira stulti utroque gravior</span></p>
<p id="psalms-27-4"><span class="verse-num">27:4</span> <span class="verse-body">ira non habet misericordiam nec erumpens furor et impetum concitati ferre quis poterit</span></p>
<p id="psalms-27-5"><span class="verse-num">27:5</span> <span class="verse-body">melior est manifesta correptio quam amor absconditus</span></p>
<p id="psalms-27-6"><span class="verse-num">27:6</span> <span class="verse-body">meliora sunt vulnera diligentis quam fraudulenta odientis oscula</span></p>
<p id="psalms-27-7"><span class="verse-num">27:7</span> <span class="verse-body">anima saturata calcabit favum anima esuriens et amarum pro dulce sumet</span></p>
<p id="psalms-27-8"><span class="verse-num">27:8</span> <span class="verse-body">sicut avis transmigrans de nido suo sic vir qui relinquit locum suum</span></p>
<p id="psalms-27-9"><span class="verse-num">27:9</span> <span class="verse-body">unguento et variis odoribus delectatur cor et bonis amici consiliis anima dulcoratur</span></p>
<p id="psalms-27-10"><span class="verse-num">27:10</span> <span class="verse-body">amicum tuum et amicum patris tui ne dimiseris et domum fratris tui ne ingrediaris in die adflictionis tuae melior est vicinus iuxta quam frater procul</span></p>
<p id="psalms-27-11"><span class="verse-num">27:11</span> <span class="verse-body">stude sapientiae fili mi et laetifica cor meum ut possim exprobranti respondere sermonem</span></p>
<p id="psalms-27-12"><span class="verse-num">27:12</span> <span class="verse-body">astutus videns malum absconditus est parvuli transeuntes sustinuere dispendia</span></p>
<p id="psalms-27-13"><span class="verse-num">27:13</span> <span class="verse-body">tolle vestimentum eius qui spopondit pro extraneo et pro alienis auferto pignus</span></p>
<p id="psalms-27-14"><span class="verse-num">27:14</span> <span class="verse-body">qui benedicit proximo suo voce grandi de nocte consurgens maledicenti similis erit</span></p>
<p id="psalms-27-15"><span class="verse-num">27:15</span> <span class="verse-body">tecta perstillantia in die frigoris et litigiosa mulier conparantur</span></p>
<p id="psalms-27-16"><span class="verse-num">27:16</span> <span class="verse-body">qui retinet eam quasi qui ventum teneat et oleum dexterae suae vocabit</span></p>
<p id="psalms-27-17"><span class="verse-num">27:17</span> <span class="verse-body">ferrum ferro acuitur et homo exacuit faciem amici sui</span></p>
<p id="psalms-27-18"><span class="verse-num">27:18</span> <span class="verse-body">qui servat ficum comedet fructus eius et qui custos est domini sui glorificabitur</span></p>
<p id="psalms-27-19"><span class="verse-num">27:19</span> <span class="verse-body">quomodo in aquis resplendent vultus prospicientium sic corda hominum manifesta sunt prudentibus</span></p>
<p id="psalms-27-20"><span class="verse-num">27:20</span> <span class="verse-body">infernus et perditio non replentur similiter et oculi hominum insatiabiles</span></p>
<p id="psalms-27-21"><span class="verse-num">27:21</span> <span class="verse-body">quomodo probatur in conflatorio argentum et in fornace aurum sic probatur homo ore laudantis</span></p>
<p id="psalms-27-22"><span class="verse-num">27:22</span> <span class="verse-body">si contuderis stultum in pila quasi tisanas feriente desuper pilo non auferetur ab eo stultitia eius</span></p>
<p id="psalms-27-23"><span class="verse-num">27:23</span> <span class="verse-body">diligenter agnosce vultum pecoris tui tuosque greges considera</span></p>
<p id="psalms-27-24"><span class="verse-num">27:24</span> <span class="verse-body">non enim habebis iugiter potestatem sed corona tribuetur in generatione generationum</span></p>
<p id="psalms-27-25"><span class="verse-num">27:25</span> <span class="verse-body">aperta sunt prata et apparuerunt herbae virentes et collecta sunt faena de montibus</span></p>
<p id="psalms-27-26"><span class="verse-num">27:26</span> <span class="verse-body">agni ad vestimentum tuum et hedi agri pretium</span></p>
<p id="psalms-27-27"><span class="verse-num">27:27</span> <span class="verse-body">sufficiat tibi lac caprarum in cibos tuos in necessaria domus tuae et ad victum ancillis tuis __________________________________________________________________</span></p>
<h2 id="psalms-ch-28">Chapter 28</h2>
<p class="verses"><a href="#psalms-28-1">1</a> <a href="#psalms-28-2">2</a> <a href="#psalms-28-3">3</a> <a href="#psalms-28-4">4</a> <a href="#psalms-28-5">5</a> <a href="#psalms-28-6">6</a> <a href="#psalms-28-7">7</a> <a href="#psalms-28-8">8</a> <a href="#psalms-28-9">9</a> <a href="#psalms-28-10">10</a> <a href="#psalms-28-11">11</a> <a href="#psalms-28-12">12</a> <a href="#psalms-28-13">13</a> <a href="#psalms-28-14">14</a> <a href="#psalms-28-15">15</a> <a href="#psalms-28-16">16</a> <a href="#psalms-28-17">17</a> <a href="#psalms-28-18">18</a> <a href="#psalms-28-19">19</a> <a href="#psalms-28-20">20</a> <a href="#psalms-28-21">21</a> <a href="#psalms-28-22">22</a> <a href="#psalms-28-23">23</a> <a href="#psalms-28-24">24</a> <a href="#psalms-28-25">25</a> <a href="#psalms-28-26">26</a> <a href="#psalms-28-27">27</a> <a href="#psalms-28-28">28</a></p>
<p id="psalms-28-1"><span class="verse-num">28:1</span> <span class="verse-body">fugit impius nemine persequente iustus autem quasi leo confidens absque terrore erit</span></p>
<p id="psalms-28-2"><span class="verse-num">28:2</span> <span class="verse-body">propter peccata terrae multi principes eius et propter hominis sapientiam et horum scientiam quae dicuntur vita ducis longior erit</span></p>
<p id="psalms-28-3"><span class="verse-num">28:3</span> <span class="verse-body">vir pauper calumnians pauperes similis imbri vehementi in quo paratur fames</span></p>
<p id="psalms-28-4"><span class="verse-num">28:4</span> <span class="verse-body">qui derelinquunt legem laudant impium qui custodiunt succenduntur contra eum</span></p>
<p id="psalms-28-5"><span class="verse-num">28:5</span> <span class="verse-body">viri mali non cogitant iudicium qui autem requirunt Dominum animadvertunt omnia</span></p>
<p id="psalms-28-6"><span class="verse-num">28:6</span> <span class="verse-body">melior est pauper ambulans in simplicitate sua quam dives pravis itineribus</span></p>
<p id="psalms-28-7"><span class="verse-num">28:7</span> <span class="verse-body">qui custodit legem filius sapiens est qui pascit comesatores confundit patrem suum</span></p>
<p id="psalms-28-8"><span class="verse-num">28:8</span> <span class="verse-body">qui coacervat divitias usuris et fenore liberali in pauperes congregat eas</span></p>
<p id="psalms-28-9"><span class="verse-num">28:9</span> <span class="verse-body">qui declinat aurem suam ne audiat legem oratio eius erit execrabilis</span></p>
<p id="psalms-28-10"><span class="verse-num">28:10</span> <span class="verse-body">qui decipit iustos in via mala in interitu suo corruet et simplices possidebunt bona</span></p>
<p id="psalms-28-11"><span class="verse-num">28:11</span> <span class="verse-body">sapiens sibi videtur vir dives pauper autem prudens scrutabitur eum</span></p>
<p id="psalms-28-12"><span class="verse-num">28:12</span> <span class="verse-body">in exultatione iustorum multa gloria regnantibus impiis ruinae hominum</span></p>
<p id="psalms-28-13"><span class="verse-num">28:13</span> <span class="verse-body">qui abscondit scelera sua non dirigetur qui confessus fuerit et reliquerit ea misericordiam consequetur</span></p>
<p id="psalms-28-14"><span class="verse-num">28:14</span> <span class="verse-body">beatus homo qui semper est pavidus qui vero mentis est durae corruet in malum</span></p>
<p id="psalms-28-15"><span class="verse-num">28:15</span> <span class="verse-body">leo rugiens et ursus esuriens princeps impius super populum pauperem</span></p>
<p id="psalms-28-16"><span class="verse-num">28:16</span> <span class="verse-body">dux indigens prudentia multos opprimet per calumniam qui autem odit avaritiam longi fient dies eius</span></p>
<p id="psalms-28-17"><span class="verse-num">28:17</span> <span class="verse-body">hominem qui calumniatur animae sanguinem si usque ad lacum fugerit nemo sustentet</span></p>
<p id="psalms-28-18"><span class="verse-num">28:18</span> <span class="verse-body">qui ambulat simpliciter salvus erit qui perversis ingreditur viis concidet semel</span></p>
<p id="psalms-28-19"><span class="verse-num">28:19</span> <span class="verse-body">qui operatur terram suam saturabitur panibus qui sectatur otium replebitur egestate</span></p>
<p id="psalms-28-20"><span class="verse-num">28:20</span> <span class="verse-body">vir fidelis multum laudabitur qui autem festinat ditari non erit innocens</span></p>
<p id="psalms-28-21"><span class="verse-num">28:21</span> <span class="verse-body">qui cognoscit in iudicio faciem non facit bene iste et pro buccella panis deserit veritatem</span></p>
<p id="psalms-28-22"><span class="verse-num">28:22</span> <span class="verse-body">vir qui festinat ditari et aliis invidet ignorat quod egestas superveniat ei</span></p>
<p id="psalms-28-23"><span class="verse-num">28:23</span> <span class="verse-body">qui corripit hominem gratiam postea inveniet apud eum magis quam ille qui per linguae blandimenta decipit</span></p>
<p id="psalms-28-24"><span class="verse-num">28:24</span> <span class="verse-body">qui subtrahit aliquid a patre suo et matre et dicit hoc non est peccatum particeps homicidae est</span></p>
<p id="psalms-28-25"><span class="verse-num">28:25</span> <span class="verse-body">qui se iactat et dilatat iurgia concitat qui sperat in Domino saginabitur</span></p>
<p id="psalms-28-26"><span class="verse-num">28:26</span> <span class="verse-body">qui confidit in corde suo stultus est qui autem graditur sapienter iste salvabitur</span></p>
<p id="psalms-28-27"><span class="verse-num">28:27</span> <span class="verse-body">qui dat pauperi non indigebit qui despicit deprecantem sustinebit penuriam</span></p>
<p id="psalms-28-28"><span class="verse-num">28:28</span> <span class="verse-body">cum surrexerint impii abscondentur homines cum illi perierint multiplicabuntur iusti __________________________________________________________________</span></p>
<h2 id="psalms-ch-29">Chapter 29</h2>
<p class="verses"><a href="#psalms-29-1">1</a> <a href="#psalms-29-2">2</a> <a href="#psalms-29-3">3</a> <a href="#psalms-29-4">4</a> <a href="#psalms-29-5">5</a> <a href="#psalms-29-6">6</a> <a href="#psalms-29-7">7</a> <a href="#psalms-29-8">8</a> <a href="#psalms-29-9">9</a> <a href="#psalms-29-10">10</a> <a href="#psalms-29-11">11</a> <a href="#psalms-29-12">12</a> <a href="#psalms-29-13">13</a> <a href="#psalms-29-14">14</a> <a href="#psalms-29-15">15</a> <a href="#psalms-29-16">16</a> <a href="#psalms-29-17">17</a> <a href="#psalms-29-18">18</a> <a href="#psalms-29-19">19</a> <a href="#psalms-29-20">20</a> <a href="#psalms-29-21">21</a> <a href="#psalms-29-22">22</a> <a href="#psalms-29-23">23</a> <a href="#psalms-29-24">24</a> <a href="#psalms-29-25">25</a> <a href="#psalms-29-26">26</a> <a href="#psalms-29-27">27</a></p>
<p id="psalms-29-1"><span class="verse-num">29:1</span> <span class="verse-body">viro qui corripientem dura cervice contemnit repentinus superveniet interitus et eum sanitas non sequitur</span></p>
<p id="psalms-29-2"><span class="verse-num">29:2</span> <span class="verse-body">in multiplicatione iustorum laetabitur vulgus cum impii sumpserint principatum gemet populus</span></p>
<p id="psalms-29-3"><span class="verse-num">29:3</span> <span class="verse-body">vir qui amat sapientiam laetificat patrem suum qui autem nutrit scorta perdet substantiam</span></p>
<p id="psalms-29-4"><span class="verse-num">29:4</span> <span class="verse-body">rex iustus erigit terram vir avarus destruet eam</span></p>
<p id="psalms-29-5"><span class="verse-num">29:5</span> <span class="verse-body">homo qui blandis fictisque sermonibus loquitur amico suo rete expandit gressibus eius</span></p>
<p id="psalms-29-6"><span class="verse-num">29:6</span> <span class="verse-body">peccantem virum iniquum involvet laqueus et iustus laudabit atque gaudebit</span></p>
<p id="psalms-29-7"><span class="verse-num">29:7</span> <span class="verse-body">novit iustus causam pauperum impius ignorat scientiam</span></p>
<p id="psalms-29-8"><span class="verse-num">29:8</span> <span class="verse-body">homines pestilentes dissipant civitatem sapientes avertunt furorem</span></p>
<p id="psalms-29-9"><span class="verse-num">29:9</span> <span class="verse-body">vir sapiens si cum stulto contenderit sive irascatur sive rideat non inveniet requiem</span></p>
<p id="psalms-29-10"><span class="verse-num">29:10</span> <span class="verse-body">viri sanguinum oderunt simplicem iusti quaerunt animam eius</span></p>
<p id="psalms-29-11"><span class="verse-num">29:11</span> <span class="verse-body">totum spiritum suum profert stultus sapiens differt et reservat in posterum</span></p>
<p id="psalms-29-12"><span class="verse-num">29:12</span> <span class="verse-body">princeps qui libenter audit verba mendacii omnes ministros habebit impios</span></p>
<p id="psalms-29-13"><span class="verse-num">29:13</span> <span class="verse-body">pauper et creditor obviam fuerunt sibi utriusque inluminator est Dominus</span></p>
<p id="psalms-29-14"><span class="verse-num">29:14</span> <span class="verse-body">rex qui iudicat in veritate pauperes thronus eius in aeternum firmabitur</span></p>
<p id="psalms-29-15"><span class="verse-num">29:15</span> <span class="verse-body">virga atque correptio tribuet sapientiam puer autem qui dimittitur voluntati suae confundet matrem suam</span></p>
<p id="psalms-29-16"><span class="verse-num">29:16</span> <span class="verse-body">in multiplicatione impiorum multiplicabuntur scelera et iusti ruinas eorum videbunt</span></p>
<p id="psalms-29-17"><span class="verse-num">29:17</span> <span class="verse-body">erudi filium tuum et refrigerabit te et dabit delicias animae tuae</span></p>
<p id="psalms-29-18"><span class="verse-num">29:18</span> <span class="verse-body">cum prophetia defecerit dissipabitur populus qui custodit legem beatus est</span></p>
<p id="psalms-29-19"><span class="verse-num">29:19</span> <span class="verse-body">servus verbis non potest erudiri quia quod dicis intellegit et respondere contemnit</span></p>
<p id="psalms-29-20"><span class="verse-num">29:20</span> <span class="verse-body">vidisti hominem velocem ad loquendum stulti magis speranda est quam illius correptio</span></p>
<p id="psalms-29-21"><span class="verse-num">29:21</span> <span class="verse-body">qui delicate a pueritia nutrit servum suum postea illum sentiet contumacem</span></p>
<p id="psalms-29-22"><span class="verse-num">29:22</span> <span class="verse-body">vir iracundus provocat rixas et qui ad indignandum facilis est erit ad peccata proclivior</span></p>
<p id="psalms-29-23"><span class="verse-num">29:23</span> <span class="verse-body">superbum sequitur humilitas et humilem spiritu suscipiet gloria</span></p>
<p id="psalms-29-24"><span class="verse-num">29:24</span> <span class="verse-body">qui cum fure partitur odit animam suam adiurantem audit et non indicat</span></p>
<p id="psalms-29-25"><span class="verse-num">29:25</span> <span class="verse-body">qui timet hominem cito corruet qui sperat in Domino sublevabitur</span></p>
<p id="psalms-29-26"><span class="verse-num">29:26</span> <span class="verse-body">multi requirunt faciem principis et a Domino iudicium egreditur singulorum</span></p>
<p id="psalms-29-27"><span class="verse-num">29:27</span> <span class="verse-body">abominantur iusti virum impium et abominantur impii eos qui in recta sunt via __________________________________________________________________</span></p>
<h2 id="psalms-ch-30">Chapter 30</h2>
<p class="verses"><a href="#psalms-30-1">1</a> <a href="#psalms-30-2">2</a> <a href="#psalms-30-3">3</a> <a href="#psalms-30-4">4</a> <a href="#psalms-30-5">5</a> <a href="#psalms-30-6">6</a> <a href="#psalms-30-7">7</a> <a href="#psalms-30-8">8</a> <a href="#psalms-30-9">9</a> <a href="#psalms-30-10">10</a> <a href="#psalms-30-11">11</a> <a href="#psalms-30-12">12</a> <a href="#psalms-30-13">13</a> <a href="#psalms-30-14">14</a> <a href="#psalms-30-15">15</a> <a href="#psalms-30-16">16</a> <a href="#psalms-30-17">17</a> <a href="#psalms-30-18">18</a> <a href="#psalms-30-19">19</a> <a href="#psalms-30-20">20</a> <a href="#psalms-30-21">21</a> <a href="#psalms-30-22">22</a> <a href="#psalms-30-23">23</a> <a href="#psalms-30-24">24</a> <a href="#psalms-30-25">25</a> <a href="#psalms-30-26">26</a> <a href="#psalms-30-27">27</a> <a href="#psalms-30-28">28</a> <a href="#psalms-30-29">29</a> <a href="#psalms-30-30">30</a> <a href="#psalms-30-31">31</a> <a href="#psalms-30-32">32</a> <a href="#psalms-30-33">33</a></p>
<p id="psalms-30-1"><span class="verse-num">30:1</span> <span class="verse-body">verba Congregantis filii Vomentis visio quam locutus est vir cum quo est Deus et qui Deo secum morante confortatus ait</span></p>
<p id="psalms-30-2"><span class="verse-num">30:2</span> <span class="verse-body">stultissimus sum virorum et sapientia hominum non est mecum</span></p>
<p id="psalms-30-3"><span class="verse-num">30:3</span> <span class="verse-body">non didici sapientiam et non novi sanctorum scientiam</span></p>
<p id="psalms-30-4"><span class="verse-num">30:4</span> <span class="verse-body">quis ascendit in caelum atque descendit quis continuit spiritum manibus suis quis conligavit aquas quasi in vestimento quis suscitavit omnes terminos terrae quod nomen eius et quod nomen filii eius si nosti</span></p>
<p id="psalms-30-5"><span class="verse-num">30:5</span> <span class="verse-body">omnis sermo Dei ignitus clypeus est sperantibus in se</span></p>
<p id="psalms-30-6"><span class="verse-num">30:6</span> <span class="verse-body">ne addas quicquam verbis illius et arguaris inveniarisque mendax</span></p>
<p id="psalms-30-7"><span class="verse-num">30:7</span> <span class="verse-body">duo rogavi te ne deneges mihi antequam moriar</span></p>
<p id="psalms-30-8"><span class="verse-num">30:8</span> <span class="verse-body">vanitatem et verba mendacia longe fac a me mendicitatem et divitias ne dederis mihi tribue tantum victui meo necessaria</span></p>
<p id="psalms-30-9"><span class="verse-num">30:9</span> <span class="verse-body">ne forte saturatus inliciar ad negandum et dicam quis est Dominus et egestate conpulsus furer et peierem nomen Dei mei</span></p>
<p id="psalms-30-10"><span class="verse-num">30:10</span> <span class="verse-body">ne accuses servum ad dominum suum ne forte maledicat tibi et corruas</span></p>
<p id="psalms-30-11"><span class="verse-num">30:11</span> <span class="verse-body">generatio quae patri suo maledicit et quae non benedicit matri suae</span></p>
<p id="psalms-30-12"><span class="verse-num">30:12</span> <span class="verse-body">generatio quae sibi munda videtur et tamen non est lota a sordibus suis</span></p>
<p id="psalms-30-13"><span class="verse-num">30:13</span> <span class="verse-body">generatio cuius excelsi sunt oculi et palpebrae eius in alta subrectae</span></p>
<p id="psalms-30-14"><span class="verse-num">30:14</span> <span class="verse-body">generatio quae pro dentibus gladios habet et commandit molaribus suis ut comedat inopes de terra et pauperes ex hominibus</span></p>
<p id="psalms-30-15"><span class="verse-num">30:15</span> <span class="verse-body">sanguisugae duae sunt filiae dicentes adfer adfer tria sunt insaturabilia et quartum quod numquam dicit sufficit</span></p>
<p id="psalms-30-16"><span class="verse-num">30:16</span> <span class="verse-body">infernus et os vulvae et terra quae non satiatur aqua ignis vero numquam dicit sufficit</span></p>
<p id="psalms-30-17"><span class="verse-num">30:17</span> <span class="verse-body">oculum qui subsannat patrem et qui despicit partum matris suae effodiant corvi de torrentibus et comedant illum filii aquilae</span></p>
<p id="psalms-30-18"><span class="verse-num">30:18</span> <span class="verse-body">tria sunt difficilia mihi et quartum penitus ignoro</span></p>
<p id="psalms-30-19"><span class="verse-num">30:19</span> <span class="verse-body">viam aquilae in caelo viam colubri super petram viam navis in medio mari et viam viri in adulescentula</span></p>
<p id="psalms-30-20"><span class="verse-num">30:20</span> <span class="verse-body">talis est via mulieris adulterae quae comedit et tergens os suum dicit non sum operata malum</span></p>
<p id="psalms-30-21"><span class="verse-num">30:21</span> <span class="verse-body">per tria movetur terra et quartum non potest sustinere</span></p>
<p id="psalms-30-22"><span class="verse-num">30:22</span> <span class="verse-body">per servum cum regnaverit per stultum cum saturatus fuerit cibo</span></p>
<p id="psalms-30-23"><span class="verse-num">30:23</span> <span class="verse-body">per odiosam mulierem cum in matrimonio fuerit adsumpta et per ancillam cum heres fuerit dominae suae</span></p>
<p id="psalms-30-24"><span class="verse-num">30:24</span> <span class="verse-body">quattuor sunt minima terrae et ipsa sunt sapientiora sapientibus</span></p>
<p id="psalms-30-25"><span class="verse-num">30:25</span> <span class="verse-body">formicae populus infirmus quae praeparant in messe cibum sibi</span></p>
<p id="psalms-30-26"><span class="verse-num">30:26</span> <span class="verse-body">lepusculus plebs invalida quae conlocat in petra cubile suum</span></p>
<p id="psalms-30-27"><span class="verse-num">30:27</span> <span class="verse-body">regem lucusta non habet et egreditur universa per turmas</span></p>
<p id="psalms-30-28"><span class="verse-num">30:28</span> <span class="verse-body">stilio manibus nititur et moratur in aedibus regis</span></p>
<p id="psalms-30-29"><span class="verse-num">30:29</span> <span class="verse-body">tria sunt quae bene gradiuntur et quartum quod incedit feliciter</span></p>
<p id="psalms-30-30"><span class="verse-num">30:30</span> <span class="verse-body">leo fortissimus bestiarum ad nullius pavebit occursum</span></p>
<p id="psalms-30-31"><span class="verse-num">30:31</span> <span class="verse-body">gallus succinctus lumbos et aries nec est rex qui resistat ei</span></p>
<p id="psalms-30-32"><span class="verse-num">30:32</span> <span class="verse-body">et qui stultus apparuit postquam elatus est in sublime si enim intellexisset ori inposuisset manum</span></p>
<p id="psalms-30-33"><span class="verse-num">30:33</span> <span class="verse-body">qui autem fortiter premit ubera ad eliciendum lac exprimit butyrum et qui vehementer emungitur elicit sanguinem et qui provocat iras producit discordias __________________________________________________________________</span></p>
<h2 id="psalms-ch-31">Chapter 31</h2>
<p class="verses"><a href="#psalms-31-1">1</a> <a href="#psalms-31-2">2</a> <a href="#psalms-31-3">3</a> <a href="#psalms-31-4">4</a> <a href="#psalms-31-5">5</a> <a href="#psalms-31-6">6</a> <a href="#psalms-31-7">7</a> <a href="#psalms-31-8">8</a> <a href="#psalms-31-9">9</a> <a href="#psalms-31-10">10</a> <a href="#psalms-31-11">11</a> <a href="#psalms-31-12">12</a> <a href="#psalms-31-13">13</a> <a href="#psalms-31-14">14</a> <a href="#psalms-31-15">15</a> <a href="#psalms-31-16">16</a> <a href="#psalms-31-17">17</a> <a href="#psalms-31-18">18</a> <a href="#psalms-31-19">19</a> <a href="#psalms-31-20">20</a> <a href="#psalms-31-21">21</a> <a href="#psalms-31-22">22</a> <a href="#psalms-31-23">23</a> <a href="#psalms-31-24">24</a> <a href="#psalms-31-25">25</a> <a href="#psalms-31-26">26</a> <a href="#psalms-31-27">27</a> <a href="#psalms-31-28">28</a> <a href="#psalms-31-29">29</a> <a href="#psalms-31-30">30</a></p>
<p id="psalms-31-1"><span class="verse-num">31:1</span> <span class="verse-body">verba Lamuhel regis visio qua erudivit eum mater sua</span></p>
<p id="psalms-31-2"><span class="verse-num">31:2</span> <span class="verse-body">quid dilecte mi quid dilecte uteri mei quid dilecte votorum meorum</span></p>
<p id="psalms-31-3"><span class="verse-num">31:3</span> <span class="verse-body">ne dederis mulieribus substantiam tuam et vias tuas ad delendos reges</span></p>
<p id="psalms-31-4"><span class="verse-num">31:4</span> <span class="verse-body">noli regibus o Lamuhel noli regibus dare vinum quia nullum secretum est ubi regnat ebrietas</span></p>
<p id="psalms-31-5"><span class="verse-num">31:5</span> <span class="verse-body">ne forte bibat et obliviscatur iudiciorum et mutet causam filiorum pauperis</span></p>
<p id="psalms-31-6"><span class="verse-num">31:6</span> <span class="verse-body">date siceram maerentibus et vinum his qui amaro sunt animo</span></p>
<p id="psalms-31-7"><span class="verse-num">31:7</span> <span class="verse-body">bibant ut obliviscantur egestatis suae et doloris non recordentur amplius</span></p>
<p id="psalms-31-8"><span class="verse-num">31:8</span> <span class="verse-body">aperi os tuum muto et causis omnium filiorum qui pertranseunt</span></p>
<p id="psalms-31-9"><span class="verse-num">31:9</span> <span class="verse-body">aperi os tuum decerne quod iustum est et iudica inopem et pauperem</span></p>
<p id="psalms-31-10"><span class="verse-num">31:10</span> <span class="verse-body">aleph mulierem fortem quis inveniet procul et de ultimis finibus pretium eius</span></p>
<p id="psalms-31-11"><span class="verse-num">31:11</span> <span class="verse-body">beth confidit in ea cor viri sui et spoliis non indigebit</span></p>
<p id="psalms-31-12"><span class="verse-num">31:12</span> <span class="verse-body">gimel reddet ei bonum et non malum omnibus diebus vitae suae</span></p>
<p id="psalms-31-13"><span class="verse-num">31:13</span> <span class="verse-body">deleth quaesivit lanam et linum et operata est consilio manuum suarum</span></p>
<p id="psalms-31-14"><span class="verse-num">31:14</span> <span class="verse-body">he facta est quasi navis institoris de longe portat panem suum</span></p>
<p id="psalms-31-15"><span class="verse-num">31:15</span> <span class="verse-body">vav et de nocte surrexit deditque praedam domesticis suis et cibaria ancillis suis</span></p>
<p id="psalms-31-16"><span class="verse-num">31:16</span> <span class="verse-body">zai consideravit agrum et emit eum de fructu manuum suarum plantavit vineam</span></p>
<p id="psalms-31-17"><span class="verse-num">31:17</span> <span class="verse-body">heth accinxit fortitudine lumbos suos et roboravit brachium suum</span></p>
<p id="psalms-31-18"><span class="verse-num">31:18</span> <span class="verse-body">teth gustavit quia bona est negotiatio eius non extinguetur in nocte lucerna illius</span></p>
<p id="psalms-31-19"><span class="verse-num">31:19</span> <span class="verse-body">ioth manum suam misit ad fortia et digiti eius adprehenderunt fusum</span></p>
<p id="psalms-31-20"><span class="verse-num">31:20</span> <span class="verse-body">caph manum suam aperuit inopi et palmas suas extendit ad pauperem</span></p>
<p id="psalms-31-21"><span class="verse-num">31:21</span> <span class="verse-body">lameth non timebit domui suae a frigoribus nivis omnes enim domestici eius vestiti duplicibus</span></p>
<p id="psalms-31-22"><span class="verse-num">31:22</span> <span class="verse-body">mem stragulam vestem fecit sibi byssus et purpura indumentum eius</span></p>
<p id="psalms-31-23"><span class="verse-num">31:23</span> <span class="verse-body">nun nobilis in portis vir eius quando sederit cum senatoribus terrae</span></p>
<p id="psalms-31-24"><span class="verse-num">31:24</span> <span class="verse-body">samech sindonem fecit et vendidit et cingulum tradidit Chananeo</span></p>
<p id="psalms-31-25"><span class="verse-num">31:25</span> <span class="verse-body">ain fortitudo et decor indumentum eius et ridebit in die novissimo</span></p>
<p id="psalms-31-26"><span class="verse-num">31:26</span> <span class="verse-body">phe os suum aperuit sapientiae et lex clementiae in lingua eius</span></p>
<p id="psalms-31-27"><span class="verse-num">31:27</span> <span class="verse-body">sade considerat semitas domus suae et panem otiosa non comedet</span></p>
<p id="psalms-31-28"><span class="verse-num">31:28</span> <span class="verse-body">coph surrexerunt filii eius et beatissimam praedicaverunt vir eius et laudavit eam</span></p>
<p id="psalms-31-29"><span class="verse-num">31:29</span> <span class="verse-body">res multae filiae congregaverunt divitias tu supergressa es universas</span></p>
<p id="psalms-31-30"><span class="verse-num">31:30</span> <span class="verse-body">sin fallax gratia et vana est pulchritudo mulier timens Dominum ipsa laudabitur __________________________________________________________________</span></p>
