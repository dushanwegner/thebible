<h1>Job</h1>
<p class="chapters"><a href="#job-ch-1">1</a> <a href="#job-ch-2">2</a> <a href="#job-ch-3">3</a> <a href="#job-ch-4">4</a> <a href="#job-ch-5">5</a> <a href="#job-ch-6">6</a> <a href="#job-ch-7">7</a> <a href="#job-ch-8">8</a> <a href="#job-ch-9">9</a> <a href="#job-ch-10">10</a> <a href="#job-ch-11">11</a> <a href="#job-ch-12">12</a> <a href="#job-ch-13">13</a> <a href="#job-ch-14">14</a> <a href="#job-ch-15">15</a> <a href="#job-ch-16">16</a> <a href="#job-ch-17">17</a> <a href="#job-ch-18">18</a> <a href="#job-ch-19">19</a> <a href="#job-ch-20">20</a> <a href="#job-ch-21">21</a> <a href="#job-ch-22">22</a> <a href="#job-ch-23">23</a> <a href="#job-ch-24">24</a> <a href="#job-ch-25">25</a> <a href="#job-ch-26">26</a> <a href="#job-ch-27">27</a> <a href="#job-ch-28">28</a> <a href="#job-ch-29">29</a> <a href="#job-ch-30">30</a> <a href="#job-ch-31">31</a> <a href="#job-ch-32">32</a> <a href="#job-ch-33">33</a> <a href="#job-ch-34">34</a> <a href="#job-ch-35">35</a> <a href="#job-ch-36">36</a> <a href="#job-ch-37">37</a> <a href="#job-ch-38">38</a> <a href="#job-ch-39">39</a> <a href="#job-ch-40">40</a> <a href="#job-ch-41">41</a> <a href="#job-ch-42">42</a> <a href="#job-ch-1">1</a> <a href="#job-ch-2">2</a> <a href="#job-ch-3">3</a> <a href="#job-ch-4">4</a> <a href="#job-ch-5">5</a> <a href="#job-ch-6">6</a> <a href="#job-ch-7">7</a> <a href="#job-ch-8">8</a> <a href="#job-ch-9">9</a> <a href="#job-ch-10">10</a> <a href="#job-ch-11">11</a> <a href="#job-ch-12">12</a> <a href="#job-ch-13">13</a> <a href="#job-ch-14">14</a> <a href="#job-ch-15">15</a> <a href="#job-ch-16">16</a> <a href="#job-ch-17">17</a> <a href="#job-ch-18">18</a> <a href="#job-ch-19">19</a> <a href="#job-ch-20">20</a> <a href="#job-ch-21">21</a> <a href="#job-ch-22">22</a> <a href="#job-ch-23">23</a> <a href="#job-ch-24">24</a> <a href="#job-ch-25">25</a> <a href="#job-ch-26">26</a> <a href="#job-ch-27">27</a> <a href="#job-ch-28">28</a> <a href="#job-ch-29">29</a> <a href="#job-ch-30">30</a> <a href="#job-ch-31">31</a> <a href="#job-ch-32">32</a> <a href="#job-ch-33">33</a> <a href="#job-ch-34">34</a> <a href="#job-ch-35">35</a> <a href="#job-ch-36">36</a> <a href="#job-ch-37">37</a> <a href="#job-ch-38">38</a> <a href="#job-ch-39">39</a> <a href="#job-ch-40">40</a> <a href="#job-ch-41">41</a> <a href="#job-ch-42">42</a> <a href="#job-ch-43">43</a> <a href="#job-ch-44">44</a> <a href="#job-ch-45">45</a> <a href="#job-ch-46">46</a> <a href="#job-ch-47">47</a></p>
<h2 id="job-ch-1">Chapter 1</h2>
<p class="verses"><a href="#job-1-1">1</a> <a href="#job-1-2">2</a> <a href="#job-1-3">3</a> <a href="#job-1-4">4</a> <a href="#job-1-5">5</a> <a href="#job-1-6">6</a> <a href="#job-1-7">7</a> <a href="#job-1-8">8</a> <a href="#job-1-9">9</a> <a href="#job-1-10">10</a> <a href="#job-1-11">11</a> <a href="#job-1-12">12</a> <a href="#job-1-13">13</a> <a href="#job-1-14">14</a> <a href="#job-1-15">15</a> <a href="#job-1-16">16</a> <a href="#job-1-17">17</a> <a href="#job-1-18">18</a> <a href="#job-1-19">19</a> <a href="#job-1-20">20</a> <a href="#job-1-21">21</a> <a href="#job-1-22">22</a></p>
<p id="job-1-1"><span class="verse-num">1:1</span> <span class="verse-body">vir erat in terra Hus nomine Iob et erat vir ille simplex et rectus ac timens Deum et recedens a malo</span></p>
<p id="job-1-2"><span class="verse-num">1:2</span> <span class="verse-body">natique sunt ei septem filii et tres filiae</span></p>
<p id="job-1-3"><span class="verse-num">1:3</span> <span class="verse-body">et fuit possessio eius septem milia ovium et tria milia camelorum quingenta quoque iuga boum et quingentae asinae ac familia multa nimis eratque vir ille magnus inter omnes Orientales</span></p>
<p id="job-1-4"><span class="verse-num">1:4</span> <span class="verse-body">et ibant filii eius et faciebant convivium per domos unusquisque in die suo et mittentes vocabant tres sorores suas ut comederent et biberent cum eis</span></p>
<p id="job-1-5"><span class="verse-num">1:5</span> <span class="verse-body">cumque in orbem transissent dies convivii mittebat ad eos Iob et sanctificabat illos consurgensque diluculo offerebat holocausta per singulos dicebat enim ne forte peccaverint filii mei et benedixerint Deo in cordibus suis sic faciebat Iob cunctis diebus</span></p>
<p id="job-1-6"><span class="verse-num">1:6</span> <span class="verse-body">quadam autem die cum venissent filii Dei ut adsisterent coram Domino adfuit inter eos etiam Satan</span></p>
<p id="job-1-7"><span class="verse-num">1:7</span> <span class="verse-body">cui dixit Dominus unde venis qui respondens ait circuivi terram et perambulavi eam</span></p>
<p id="job-1-8"><span class="verse-num">1:8</span> <span class="verse-body">dixitque Dominus ad eum numquid considerasti servum meum Iob quod non sit ei similis in terra homo simplex et rectus et timens Deum ac recedens a malo</span></p>
<p id="job-1-9"><span class="verse-num">1:9</span> <span class="verse-body">cui respondens Satan ait numquid frustra timet Iob Deum</span></p>
<p id="job-1-10"><span class="verse-num">1:10</span> <span class="verse-body">nonne tu vallasti eum ac domum eius universamque substantiam per circuitum operibus manuum eius benedixisti et possessio illius crevit in terra</span></p>
<p id="job-1-11"><span class="verse-num">1:11</span> <span class="verse-body">sed extende paululum manum tuam et tange cuncta quae possidet nisi in facie tua benedixerit tibi</span></p>
<p id="job-1-12"><span class="verse-num">1:12</span> <span class="verse-body">dixit ergo Dominus ad Satan ecce universa quae habet in manu tua sunt tantum in eum ne extendas manum tuam egressusque est Satan a facie Domini</span></p>
<p id="job-1-13"><span class="verse-num">1:13</span> <span class="verse-body">cum autem quadam die filii et filiae eius comederent et biberent vinum in domo fratris sui primogeniti</span></p>
<p id="job-1-14"><span class="verse-num">1:14</span> <span class="verse-body">nuntius venit ad Iob qui diceret boves arabant et asinae pascebantur iuxta eos</span></p>
<p id="job-1-15"><span class="verse-num">1:15</span> <span class="verse-body">et inruerunt Sabei tuleruntque omnia et pueros percusserunt gladio et evasi ego solus ut nuntiarem tibi</span></p>
<p id="job-1-16"><span class="verse-num">1:16</span> <span class="verse-body">cumque adhuc ille loqueretur venit alter et dixit ignis Dei cecidit e caelo et tactas oves puerosque consumpsit et effugi ego solus ut nuntiarem tibi</span></p>
<p id="job-1-17"><span class="verse-num">1:17</span> <span class="verse-body">sed et illo adhuc loquente venit alius et dixit Chaldei fecerunt tres turmas et invaserunt camelos et tulerunt eos necnon et pueros percusserunt gladio et ego fugi solus ut nuntiarem tibi</span></p>
<p id="job-1-18"><span class="verse-num">1:18</span> <span class="verse-body">loquebatur ille et ecce alius intravit et dixit filiis tuis et filiabus vescentibus et bibentibus vinum in domo fratris sui primogeniti</span></p>
<p id="job-1-19"><span class="verse-num">1:19</span> <span class="verse-body">repente ventus vehemens inruit a regione deserti et concussit quattuor angulos domus quae corruens oppressit liberos tuos et mortui sunt et effugi ego solus ut nuntiarem tibi</span></p>
<p id="job-1-20"><span class="verse-num">1:20</span> <span class="verse-body">tunc surrexit Iob et scidit tunicam suam et tonso capite corruens in terram adoravit</span></p>
<p id="job-1-21"><span class="verse-num">1:21</span> <span class="verse-body">et dixit nudus egressus sum de utero matris meae et nudus revertar illuc Dominus dedit Dominus abstulit sit nomen Domini benedictum</span></p>
<p id="job-1-22"><span class="verse-num">1:22</span> <span class="verse-body">in omnibus his non peccavit Iob neque stultum quid contra Deum locutus est __________________________________________________________________</span></p>
<h2 id="job-ch-2">Chapter 2</h2>
<p class="verses"><a href="#job-2-1">1</a> <a href="#job-2-2">2</a> <a href="#job-2-3">3</a> <a href="#job-2-4">4</a> <a href="#job-2-5">5</a> <a href="#job-2-6">6</a> <a href="#job-2-7">7</a> <a href="#job-2-8">8</a> <a href="#job-2-9">9</a> <a href="#job-2-10">10</a> <a href="#job-2-11">11</a> <a href="#job-2-12">12</a> <a href="#job-2-13">13</a></p>
<p id="job-2-1"><span class="verse-num">2:1</span> <span class="verse-body">factum est autem cum quadam die venissent filii Dei et starent coram Domino venisset quoque Satan inter eos et staret in conspectu eius</span></p>
<p id="job-2-2"><span class="verse-num">2:2</span> <span class="verse-body">ut diceret Dominus ad Satan unde venis qui respondens ait circuivi terram et perambulavi eam</span></p>
<p id="job-2-3"><span class="verse-num">2:3</span> <span class="verse-body">et dixit Dominus ad Satan numquid considerasti servum meum Iob quod non sit ei similis in terra vir simplex et rectus timens Deum ac recedens a malo et adhuc retinens innocentiam tu autem commovisti me adversus eum ut adfligerem illum frustra</span></p>
<p id="job-2-4"><span class="verse-num">2:4</span> <span class="verse-body">cui respondens Satan ait pellem pro pelle et cuncta quae habet homo dabit pro anima sua</span></p>
<p id="job-2-5"><span class="verse-num">2:5</span> <span class="verse-body">alioquin mitte manum tuam et tange os eius et carnem et tunc videbis quod in facie benedicat tibi</span></p>
<p id="job-2-6"><span class="verse-num">2:6</span> <span class="verse-body">dixit ergo Dominus ad Satan ecce in manu tua est verumtamen animam illius serva</span></p>
<p id="job-2-7"><span class="verse-num">2:7</span> <span class="verse-body">egressus igitur Satan a facie Domini percussit Iob ulcere pessimo a planta pedis usque ad verticem eius</span></p>
<p id="job-2-8"><span class="verse-num">2:8</span> <span class="verse-body">qui testa saniem deradebat sedens in sterquilinio</span></p>
<p id="job-2-9"><span class="verse-num">2:9</span> <span class="verse-body">dixit autem illi uxor sua adhuc tu permanes in simplicitate tua benedic Deo et morere</span></p>
<p id="job-2-10"><span class="verse-num">2:10</span> <span class="verse-body">qui ait ad illam quasi una de stultis locuta es si bona suscepimus de manu Domini quare mala non suscipiamus in omnibus his non peccavit Iob labiis suis</span></p>
<p id="job-2-11"><span class="verse-num">2:11</span> <span class="verse-body">igitur audientes tres amici Iob omne malum quod accidisset ei venerunt singuli de loco suo Eliphaz Themanites et Baldad Suites et Sophar Naamathites condixerant enim ut pariter venientes visitarent eum et consolarentur</span></p>
<p id="job-2-12"><span class="verse-num">2:12</span> <span class="verse-body">cumque levassent procul oculos suos non cognoverunt eum et exclamantes ploraverunt scissisque vestibus sparserunt pulverem super caput suum in caelum</span></p>
<p id="job-2-13"><span class="verse-num">2:13</span> <span class="verse-body">et sederunt cum eo in terram septem diebus et septem noctibus et nemo loquebatur ei verbum videbant enim dolorem esse vehementem __________________________________________________________________</span></p>
<h2 id="job-ch-3">Chapter 3</h2>
<p class="verses"><a href="#job-3-1">1</a> <a href="#job-3-2">2</a> <a href="#job-3-3">3</a> <a href="#job-3-4">4</a> <a href="#job-3-5">5</a> <a href="#job-3-6">6</a> <a href="#job-3-7">7</a> <a href="#job-3-8">8</a> <a href="#job-3-9">9</a> <a href="#job-3-10">10</a> <a href="#job-3-11">11</a> <a href="#job-3-12">12</a> <a href="#job-3-13">13</a> <a href="#job-3-14">14</a> <a href="#job-3-15">15</a> <a href="#job-3-16">16</a> <a href="#job-3-17">17</a> <a href="#job-3-18">18</a> <a href="#job-3-19">19</a> <a href="#job-3-20">20</a> <a href="#job-3-21">21</a> <a href="#job-3-22">22</a> <a href="#job-3-23">23</a> <a href="#job-3-24">24</a> <a href="#job-3-25">25</a> <a href="#job-3-26">26</a></p>
<p id="job-3-1"><span class="verse-num">3:1</span> <span class="verse-body">post haec aperuit Iob os suum et maledixit diei suo</span></p>
<p id="job-3-2"><span class="verse-num">3:2</span> <span class="verse-body">et locutus est</span></p>
<p id="job-3-3"><span class="verse-num">3:3</span> <span class="verse-body">pereat dies in qua natus sum et nox in qua dictum est conceptus est homo</span></p>
<p id="job-3-4"><span class="verse-num">3:4</span> <span class="verse-body">dies ille vertatur in tenebras non requirat eum Deus desuper et non inlustret lumine</span></p>
<p id="job-3-5"><span class="verse-num">3:5</span> <span class="verse-body">obscurent eum tenebrae et umbra mortis occupet eum caligo et involvatur amaritudine</span></p>
<p id="job-3-6"><span class="verse-num">3:6</span> <span class="verse-body">noctem illam tenebrosus turbo possideat non conputetur in diebus anni nec numeretur in mensibus</span></p>
<p id="job-3-7"><span class="verse-num">3:7</span> <span class="verse-body">sit nox illa solitaria nec laude digna</span></p>
<p id="job-3-8"><span class="verse-num">3:8</span> <span class="verse-body">maledicant ei qui maledicunt diei qui parati sunt suscitare Leviathan</span></p>
<p id="job-3-9"><span class="verse-num">3:9</span> <span class="verse-body">obtenebrentur stellae caligine eius expectet lucem et non videat nec ortum surgentis aurorae</span></p>
<p id="job-3-10"><span class="verse-num">3:10</span> <span class="verse-body">quia non conclusit ostia ventris qui portavit me nec abstulit mala ab oculis meis</span></p>
<p id="job-3-11"><span class="verse-num">3:11</span> <span class="verse-body">quare non in vulva mortuus sum egressus ex utero non statim perii</span></p>
<p id="job-3-12"><span class="verse-num">3:12</span> <span class="verse-body">quare exceptus genibus cur lactatus uberibus</span></p>
<p id="job-3-13"><span class="verse-num">3:13</span> <span class="verse-body">nunc enim dormiens silerem et somno meo requiescerem</span></p>
<p id="job-3-14"><span class="verse-num">3:14</span> <span class="verse-body">cum regibus et consulibus terrae qui aedificant sibi solitudines</span></p>
<p id="job-3-15"><span class="verse-num">3:15</span> <span class="verse-body">aut cum principibus qui possident aurum et replent domos suas argento</span></p>
<p id="job-3-16"><span class="verse-num">3:16</span> <span class="verse-body">aut sicut abortivum absconditum non subsisterem vel qui concepti non viderunt lucem</span></p>
<p id="job-3-17"><span class="verse-num">3:17</span> <span class="verse-body">ibi impii cessaverunt a tumultu et ibi requieverunt fessi robore</span></p>
<p id="job-3-18"><span class="verse-num">3:18</span> <span class="verse-body">et quondam vincti pariter sine molestia non audierunt vocem exactoris</span></p>
<p id="job-3-19"><span class="verse-num">3:19</span> <span class="verse-body">parvus et magnus ibi sunt et servus liber a domino suo</span></p>
<p id="job-3-20"><span class="verse-num">3:20</span> <span class="verse-body">quare data est misero lux et vita his qui in amaritudine animae sunt</span></p>
<p id="job-3-21"><span class="verse-num">3:21</span> <span class="verse-body">qui expectant mortem et non venit quasi effodientes thesaurum</span></p>
<p id="job-3-22"><span class="verse-num">3:22</span> <span class="verse-body">gaudentque vehementer cum invenerint sepulchrum</span></p>
<p id="job-3-23"><span class="verse-num">3:23</span> <span class="verse-body">viro cuius abscondita est via et circumdedit eum Deus tenebris</span></p>
<p id="job-3-24"><span class="verse-num">3:24</span> <span class="verse-body">antequam comedam suspiro et quasi inundantes aquae sic rugitus meus</span></p>
<p id="job-3-25"><span class="verse-num">3:25</span> <span class="verse-body">quia timor quem timebam evenit mihi et quod verebar accidit</span></p>
<p id="job-3-26"><span class="verse-num">3:26</span> <span class="verse-body">nonne dissimulavi nonne silui nonne quievi et venit super me indignatio __________________________________________________________________</span></p>
<h2 id="job-ch-4">Chapter 4</h2>
<p class="verses"><a href="#job-4-1">1</a> <a href="#job-4-2">2</a> <a href="#job-4-3">3</a> <a href="#job-4-4">4</a> <a href="#job-4-5">5</a> <a href="#job-4-6">6</a> <a href="#job-4-7">7</a> <a href="#job-4-8">8</a> <a href="#job-4-9">9</a> <a href="#job-4-10">10</a> <a href="#job-4-11">11</a> <a href="#job-4-12">12</a> <a href="#job-4-13">13</a> <a href="#job-4-14">14</a> <a href="#job-4-15">15</a> <a href="#job-4-16">16</a> <a href="#job-4-17">17</a> <a href="#job-4-18">18</a> <a href="#job-4-19">19</a> <a href="#job-4-20">20</a> <a href="#job-4-21">21</a></p>
<p id="job-4-1"><span class="verse-num">4:1</span> <span class="verse-body">respondens autem Eliphaz Themanites dixit</span></p>
<p id="job-4-2"><span class="verse-num">4:2</span> <span class="verse-body">si coeperimus loqui tibi forsitan moleste accipias sed conceptum sermonem tenere quis possit</span></p>
<p id="job-4-3"><span class="verse-num">4:3</span> <span class="verse-body">ecce docuisti multos et manus lassas roborasti</span></p>
<p id="job-4-4"><span class="verse-num">4:4</span> <span class="verse-body">vacillantes confirmaverunt sermones tui et genua trementia confortasti</span></p>
<p id="job-4-5"><span class="verse-num">4:5</span> <span class="verse-body">nunc autem venit super te plaga et defecisti tetigit te et conturbatus es</span></p>
<p id="job-4-6"><span class="verse-num">4:6</span> <span class="verse-body">timor tuus fortitudo tua patientia tua et perfectio viarum tuarum</span></p>
<p id="job-4-7"><span class="verse-num">4:7</span> <span class="verse-body">recordare obsecro te quis umquam innocens perierit aut quando recti deleti sint</span></p>
<p id="job-4-8"><span class="verse-num">4:8</span> <span class="verse-body">quin potius vidi eos qui operantur iniquitatem et seminant dolores et metunt eos</span></p>
<p id="job-4-9"><span class="verse-num">4:9</span> <span class="verse-body">flante Deo perisse et spiritu irae eius esse consumptos</span></p>
<p id="job-4-10"><span class="verse-num">4:10</span> <span class="verse-body">rugitus leonis et vox leaenae et dentes catulorum leonum contriti sunt</span></p>
<p id="job-4-11"><span class="verse-num">4:11</span> <span class="verse-body">tigris periit eo quod non haberet praedam et catuli leonis dissipati sunt</span></p>
<p id="job-4-12"><span class="verse-num">4:12</span> <span class="verse-body">porro ad me dictum est verbum absconditum et quasi furtive suscepit auris mea venas susurri eius</span></p>
<p id="job-4-13"><span class="verse-num">4:13</span> <span class="verse-body">in horrore visionis nocturnae quando solet sopor occupare homines</span></p>
<p id="job-4-14"><span class="verse-num">4:14</span> <span class="verse-body">pavor tenuit me et tremor et omnia ossa mea perterrita sunt</span></p>
<p id="job-4-15"><span class="verse-num">4:15</span> <span class="verse-body">et cum spiritus me praesente transiret inhorruerunt pili carnis meae</span></p>
<p id="job-4-16"><span class="verse-num">4:16</span> <span class="verse-body">stetit quidam cuius non agnoscebam vultum imago coram oculis meis et vocem quasi aurae lenis audivi</span></p>
<p id="job-4-17"><span class="verse-num">4:17</span> <span class="verse-body">numquid homo Dei conparatione iustificabitur aut factore suo purior erit vir</span></p>
<p id="job-4-18"><span class="verse-num">4:18</span> <span class="verse-body">ecce qui serviunt ei non sunt stabiles et in angelis suis repperit pravitatem</span></p>
<p id="job-4-19"><span class="verse-num">4:19</span> <span class="verse-body">quanto magis hii qui habitant domos luteas qui terrenum habent fundamentum consumentur velut a tinea</span></p>
<p id="job-4-20"><span class="verse-num">4:20</span> <span class="verse-body">de mane usque ad vesperum succidentur et quia nullus intellegit in aeternum peribunt</span></p>
<p id="job-4-21"><span class="verse-num">4:21</span> <span class="verse-body">qui autem reliqui fuerint auferentur ex eis morientur et non in sapientia __________________________________________________________________</span></p>
<h2 id="job-ch-5">Chapter 5</h2>
<p class="verses"><a href="#job-5-1">1</a> <a href="#job-5-2">2</a> <a href="#job-5-3">3</a> <a href="#job-5-4">4</a> <a href="#job-5-5">5</a> <a href="#job-5-6">6</a> <a href="#job-5-7">7</a> <a href="#job-5-8">8</a> <a href="#job-5-9">9</a> <a href="#job-5-10">10</a> <a href="#job-5-11">11</a> <a href="#job-5-12">12</a> <a href="#job-5-13">13</a> <a href="#job-5-14">14</a> <a href="#job-5-15">15</a> <a href="#job-5-16">16</a> <a href="#job-5-17">17</a> <a href="#job-5-18">18</a> <a href="#job-5-19">19</a> <a href="#job-5-20">20</a> <a href="#job-5-21">21</a> <a href="#job-5-22">22</a> <a href="#job-5-23">23</a> <a href="#job-5-24">24</a> <a href="#job-5-25">25</a> <a href="#job-5-26">26</a> <a href="#job-5-27">27</a></p>
<p id="job-5-1"><span class="verse-num">5:1</span> <span class="verse-body">voca ergo si est qui tibi respondeat et ad aliquem sanctorum convertere</span></p>
<p id="job-5-2"><span class="verse-num">5:2</span> <span class="verse-body">vere stultum interficit iracundia et parvulum occidit invidia</span></p>
<p id="job-5-3"><span class="verse-num">5:3</span> <span class="verse-body">ego vidi stultum firma radice et maledixi pulchritudini eius statim</span></p>
<p id="job-5-4"><span class="verse-num">5:4</span> <span class="verse-body">longe fient filii eius a salute et conterentur in porta et non erit qui eruat</span></p>
<p id="job-5-5"><span class="verse-num">5:5</span> <span class="verse-body">cuius messem famelicus comedet et ipsum rapiet armatus et ebibent sitientes divitias eius</span></p>
<p id="job-5-6"><span class="verse-num">5:6</span> <span class="verse-body">nihil in terra sine causa fit et de humo non orietur dolor</span></p>
<p id="job-5-7"><span class="verse-num">5:7</span> <span class="verse-body">homo ad laborem nascitur et avis ad volatum</span></p>
<p id="job-5-8"><span class="verse-num">5:8</span> <span class="verse-body">quam ob rem ego deprecabor Dominum et ad Deum ponam eloquium meum</span></p>
<p id="job-5-9"><span class="verse-num">5:9</span> <span class="verse-body">qui facit magna et inscrutabilia et mirabilia absque numero</span></p>
<p id="job-5-10"><span class="verse-num">5:10</span> <span class="verse-body">qui dat pluviam super faciem terrae et inrigat aquis universa</span></p>
<p id="job-5-11"><span class="verse-num">5:11</span> <span class="verse-body">qui ponit humiles in sublimi et maerentes erigit sospitate</span></p>
<p id="job-5-12"><span class="verse-num">5:12</span> <span class="verse-body">qui dissipat cogitationes malignorum ne possint implere manus eorum quod coeperant</span></p>
<p id="job-5-13"><span class="verse-num">5:13</span> <span class="verse-body">qui adprehendit sapientes in astutia eorum et consilium pravorum dissipat</span></p>
<p id="job-5-14"><span class="verse-num">5:14</span> <span class="verse-body">per diem incurrent tenebras et quasi in nocte sic palpabunt in meridie</span></p>
<p id="job-5-15"><span class="verse-num">5:15</span> <span class="verse-body">porro salvum faciet a gladio oris eorum et de manu violenti pauperem</span></p>
<p id="job-5-16"><span class="verse-num">5:16</span> <span class="verse-body">et erit egeno spes iniquitas autem contrahet os suum</span></p>
<p id="job-5-17"><span class="verse-num">5:17</span> <span class="verse-body">beatus homo qui corripitur a Domino increpationem ergo Domini ne reprobes</span></p>
<p id="job-5-18"><span class="verse-num">5:18</span> <span class="verse-body">quia ipse vulnerat et medetur percutit et manus eius sanabunt</span></p>
<p id="job-5-19"><span class="verse-num">5:19</span> <span class="verse-body">in sex tribulationibus liberabit te et in septima non tanget te malum</span></p>
<p id="job-5-20"><span class="verse-num">5:20</span> <span class="verse-body">in fame eruet te de morte et in bello de manu gladii</span></p>
<p id="job-5-21"><span class="verse-num">5:21</span> <span class="verse-body">a flagello linguae absconderis et non timebis calamitatem cum venerit</span></p>
<p id="job-5-22"><span class="verse-num">5:22</span> <span class="verse-body">in vastitate et fame ridebis et bestiam terrae non formidabis</span></p>
<p id="job-5-23"><span class="verse-num">5:23</span> <span class="verse-body">sed cum lapidibus regionum pactum tuum et bestiae terrae pacificae erunt tibi</span></p>
<p id="job-5-24"><span class="verse-num">5:24</span> <span class="verse-body">et scies quod pacem habeat tabernaculum tuum et visitans speciem tuam non peccabis</span></p>
<p id="job-5-25"><span class="verse-num">5:25</span> <span class="verse-body">scies quoque quoniam multiplex erit semen tuum et progenies tua quasi herba terrae</span></p>
<p id="job-5-26"><span class="verse-num">5:26</span> <span class="verse-body">ingredieris in abundantia sepulchrum sicut infertur acervus in tempore suo</span></p>
<p id="job-5-27"><span class="verse-num">5:27</span> <span class="verse-body">ecce hoc ut investigavimus ita est quod auditum mente pertracta __________________________________________________________________</span></p>
<h2 id="job-ch-6">Chapter 6</h2>
<p class="verses"><a href="#job-6-1">1</a> <a href="#job-6-2">2</a> <a href="#job-6-3">3</a> <a href="#job-6-4">4</a> <a href="#job-6-5">5</a> <a href="#job-6-6">6</a> <a href="#job-6-7">7</a> <a href="#job-6-8">8</a> <a href="#job-6-9">9</a> <a href="#job-6-10">10</a> <a href="#job-6-11">11</a> <a href="#job-6-12">12</a> <a href="#job-6-13">13</a> <a href="#job-6-14">14</a> <a href="#job-6-15">15</a> <a href="#job-6-16">16</a> <a href="#job-6-17">17</a> <a href="#job-6-18">18</a> <a href="#job-6-19">19</a> <a href="#job-6-20">20</a> <a href="#job-6-21">21</a> <a href="#job-6-22">22</a> <a href="#job-6-23">23</a> <a href="#job-6-24">24</a> <a href="#job-6-25">25</a> <a href="#job-6-26">26</a> <a href="#job-6-27">27</a> <a href="#job-6-28">28</a> <a href="#job-6-29">29</a> <a href="#job-6-30">30</a></p>
<p id="job-6-1"><span class="verse-num">6:1</span> <span class="verse-body">respondens autem Iob dixit</span></p>
<p id="job-6-2"><span class="verse-num">6:2</span> <span class="verse-body">utinam adpenderentur peccata mea quibus iram merui et calamitas quam patior in statera</span></p>
<p id="job-6-3"><span class="verse-num">6:3</span> <span class="verse-body">quasi harena maris haec gravior appareret unde et verba mea dolore sunt plena</span></p>
<p id="job-6-4"><span class="verse-num">6:4</span> <span class="verse-body">quia sagittae Domini in me sunt quarum indignatio ebibit spiritum meum et terrores Domini militant contra me</span></p>
<p id="job-6-5"><span class="verse-num">6:5</span> <span class="verse-body">numquid rugiet onager cum habuerit herbam aut mugiet bos cum ante praesepe plenum steterit</span></p>
<p id="job-6-6"><span class="verse-num">6:6</span> <span class="verse-body">aut poterit comedi insulsum quod non est sale conditum aut potest aliquis gustare quod gustatum adfert mortem</span></p>
<p id="job-6-7"><span class="verse-num">6:7</span> <span class="verse-body">quae prius tangere nolebat anima mea nunc prae angustia cibi mei sunt</span></p>
<p id="job-6-8"><span class="verse-num">6:8</span> <span class="verse-body">quis det ut veniat petitio mea et quod expecto tribuat mihi Deus</span></p>
<p id="job-6-9"><span class="verse-num">6:9</span> <span class="verse-body">et qui coepit ipse me conterat solvat manum suam et succidat me</span></p>
<p id="job-6-10"><span class="verse-num">6:10</span> <span class="verse-body">et haec mihi sit consolatio ut adfligens me dolore non parcat nec contradicam sermonibus Sancti</span></p>
<p id="job-6-11"><span class="verse-num">6:11</span> <span class="verse-body">quae est enim fortitudo mea ut sustineam aut quis finis meus ut patienter agam</span></p>
<p id="job-6-12"><span class="verse-num">6:12</span> <span class="verse-body">nec fortitudo lapidum fortitudo mea nec caro mea aerea est</span></p>
<p id="job-6-13"><span class="verse-num">6:13</span> <span class="verse-body">ecce non est auxilium mihi in me et necessarii quoque mei recesserunt a me</span></p>
<p id="job-6-14"><span class="verse-num">6:14</span> <span class="verse-body">qui tollit ab amico suo misericordiam timorem Domini derelinquit</span></p>
<p id="job-6-15"><span class="verse-num">6:15</span> <span class="verse-body">fratres mei praeterierunt me sicut torrens qui raptim transit in convallibus</span></p>
<p id="job-6-16"><span class="verse-num">6:16</span> <span class="verse-body">qui timent pruinam inruet super eos nix</span></p>
<p id="job-6-17"><span class="verse-num">6:17</span> <span class="verse-body">tempore quo fuerint dissipati peribunt et ut incaluerit solventur de loco suo</span></p>
<p id="job-6-18"><span class="verse-num">6:18</span> <span class="verse-body">involutae sunt semitae gressuum eorum ambulabunt in vacuum et peribunt</span></p>
<p id="job-6-19"><span class="verse-num">6:19</span> <span class="verse-body">considerate semitas Theman itinera Saba et expectate paulisper</span></p>
<p id="job-6-20"><span class="verse-num">6:20</span> <span class="verse-body">confusi sunt quia speravi venerunt quoque usque ad me et pudore cooperti sunt</span></p>
<p id="job-6-21"><span class="verse-num">6:21</span> <span class="verse-body">nunc venistis et modo videntes plagam meam timetis</span></p>
<p id="job-6-22"><span class="verse-num">6:22</span> <span class="verse-body">numquid dixi adferte mihi et de substantia vestra donate mihi</span></p>
<p id="job-6-23"><span class="verse-num">6:23</span> <span class="verse-body">vel liberate me de manu hostis et de manu robustorum eruite me</span></p>
<p id="job-6-24"><span class="verse-num">6:24</span> <span class="verse-body">docete me et ego tacebo et si quid forte ignoravi instruite me</span></p>
<p id="job-6-25"><span class="verse-num">6:25</span> <span class="verse-body">quare detraxistis sermonibus veritatis cum e vobis nullus sit qui possit arguere</span></p>
<p id="job-6-26"><span class="verse-num">6:26</span> <span class="verse-body">ad increpandum tantum eloquia concinnatis et in ventum verba profertis</span></p>
<p id="job-6-27"><span class="verse-num">6:27</span> <span class="verse-body">super pupillum inruitis et subvertere nitimini amicum vestrum</span></p>
<p id="job-6-28"><span class="verse-num">6:28</span> <span class="verse-body">verumtamen quod coepistis explete praebete aurem et videte an mentiar</span></p>
<p id="job-6-29"><span class="verse-num">6:29</span> <span class="verse-body">respondete obsecro absque contentione et loquentes id quod iustum est iudicate</span></p>
<p id="job-6-30"><span class="verse-num">6:30</span> <span class="verse-body">et non invenietis in lingua mea iniquitatem nec in faucibus meis stultitia personabit __________________________________________________________________</span></p>
<h2 id="job-ch-7">Chapter 7</h2>
<p class="verses"><a href="#job-7-1">1</a> <a href="#job-7-2">2</a> <a href="#job-7-3">3</a> <a href="#job-7-4">4</a> <a href="#job-7-5">5</a> <a href="#job-7-6">6</a> <a href="#job-7-7">7</a> <a href="#job-7-8">8</a> <a href="#job-7-9">9</a> <a href="#job-7-10">10</a> <a href="#job-7-11">11</a> <a href="#job-7-12">12</a> <a href="#job-7-13">13</a> <a href="#job-7-14">14</a> <a href="#job-7-15">15</a> <a href="#job-7-16">16</a> <a href="#job-7-17">17</a> <a href="#job-7-18">18</a> <a href="#job-7-19">19</a> <a href="#job-7-20">20</a> <a href="#job-7-21">21</a></p>
<p id="job-7-1"><span class="verse-num">7:1</span> <span class="verse-body">militia est vita hominis super terram et sicut dies mercennarii dies eius</span></p>
<p id="job-7-2"><span class="verse-num">7:2</span> <span class="verse-body">sicut servus desiderat umbram et sicut mercennarius praestolatur finem operis sui</span></p>
<p id="job-7-3"><span class="verse-num">7:3</span> <span class="verse-body">sic et ego habui menses vacuos et noctes laboriosas enumeravi mihi</span></p>
<p id="job-7-4"><span class="verse-num">7:4</span> <span class="verse-body">si dormiero dico quando consurgam et rursum expectabo vesperam et replebor doloribus usque ad tenebras</span></p>
<p id="job-7-5"><span class="verse-num">7:5</span> <span class="verse-body">induta est caro mea putredine et sordibus pulveris cutis mea aruit et contracta est</span></p>
<p id="job-7-6"><span class="verse-num">7:6</span> <span class="verse-body">dies mei velocius transierunt quam a texente tela succiditur et consumpti sunt absque ulla spe</span></p>
<p id="job-7-7"><span class="verse-num">7:7</span> <span class="verse-body">memento quia ventus est vita mea et non revertetur oculus meus ut videat bona</span></p>
<p id="job-7-8"><span class="verse-num">7:8</span> <span class="verse-body">nec aspiciet me visus hominis oculi tui in me et non subsistam</span></p>
<p id="job-7-9"><span class="verse-num">7:9</span> <span class="verse-body">sicut consumitur nubes et pertransit sic qui descenderit ad inferos non ascendet</span></p>
<p id="job-7-10"><span class="verse-num">7:10</span> <span class="verse-body">nec revertetur ultra in domum suam neque cognoscet eum amplius locus eius</span></p>
<p id="job-7-11"><span class="verse-num">7:11</span> <span class="verse-body">quapropter et ego non parcam ori meo loquar in tribulatione spiritus mei confabulabor cum amaritudine animae meae</span></p>
<p id="job-7-12"><span class="verse-num">7:12</span> <span class="verse-body">numquid mare sum ego aut cetus quia circumdedisti me carcere</span></p>
<p id="job-7-13"><span class="verse-num">7:13</span> <span class="verse-body">si dixero consolabitur me lectulus meus et relevabor loquens mecum in strato meo</span></p>
<p id="job-7-14"><span class="verse-num">7:14</span> <span class="verse-body">terrebis me per somnia et per visiones horrore concuties</span></p>
<p id="job-7-15"><span class="verse-num">7:15</span> <span class="verse-body">quam ob rem elegit suspendium anima mea et mortem ossa mea</span></p>
<p id="job-7-16"><span class="verse-num">7:16</span> <span class="verse-body">desperavi nequaquam ultra iam vivam parce mihi nihil enim sunt dies mei</span></p>
<p id="job-7-17"><span class="verse-num">7:17</span> <span class="verse-body">quid est homo quia magnificas eum aut quia ponis erga eum cor tuum</span></p>
<p id="job-7-18"><span class="verse-num">7:18</span> <span class="verse-body">visitas eum diluculo et subito probas illum</span></p>
<p id="job-7-19"><span class="verse-num">7:19</span> <span class="verse-body">usquequo non parces mihi nec dimittis me ut gluttiam salivam meam</span></p>
<p id="job-7-20"><span class="verse-num">7:20</span> <span class="verse-body">peccavi quid faciam tibi o custos hominum quare posuisti me contrarium tibi et factus sum mihimet ipsi gravis</span></p>
<p id="job-7-21"><span class="verse-num">7:21</span> <span class="verse-body">cur non tolles peccatum meum et quare non auferes iniquitatem meam ecce nunc in pulvere dormiam et si mane me quaesieris non subsistam __________________________________________________________________</span></p>
<h2 id="job-ch-8">Chapter 8</h2>
<p class="verses"><a href="#job-8-1">1</a> <a href="#job-8-2">2</a> <a href="#job-8-3">3</a> <a href="#job-8-4">4</a> <a href="#job-8-5">5</a> <a href="#job-8-6">6</a> <a href="#job-8-7">7</a> <a href="#job-8-8">8</a> <a href="#job-8-9">9</a> <a href="#job-8-10">10</a> <a href="#job-8-11">11</a> <a href="#job-8-12">12</a> <a href="#job-8-13">13</a> <a href="#job-8-14">14</a> <a href="#job-8-15">15</a> <a href="#job-8-16">16</a> <a href="#job-8-17">17</a> <a href="#job-8-18">18</a> <a href="#job-8-19">19</a> <a href="#job-8-20">20</a> <a href="#job-8-21">21</a> <a href="#job-8-22">22</a></p>
<p id="job-8-1"><span class="verse-num">8:1</span> <span class="verse-body">respondens autem Baldad Suites dixit</span></p>
<p id="job-8-2"><span class="verse-num">8:2</span> <span class="verse-body">usquequo loqueris talia et spiritus multiplex sermones oris tui</span></p>
<p id="job-8-3"><span class="verse-num">8:3</span> <span class="verse-body">numquid Deus subplantat iudicium et Omnipotens subvertit quod iustum est</span></p>
<p id="job-8-4"><span class="verse-num">8:4</span> <span class="verse-body">etiam si filii tui peccaverunt ei et dimisit eos in manu iniquitatis suae</span></p>
<p id="job-8-5"><span class="verse-num">8:5</span> <span class="verse-body">tu tamen si diluculo consurrexeris ad Deum et Omnipotentem fueris deprecatus</span></p>
<p id="job-8-6"><span class="verse-num">8:6</span> <span class="verse-body">si mundus et rectus incesseris statim evigilabit ad te et pacatum reddet habitaculum iustitiae tuae</span></p>
<p id="job-8-7"><span class="verse-num">8:7</span> <span class="verse-body">in tantum ut priora tua fuerint parva et novissima tua multiplicentur nimis</span></p>
<p id="job-8-8"><span class="verse-num">8:8</span> <span class="verse-body">interroga enim generationem pristinam et diligenter investiga patrum memoriam</span></p>
<p id="job-8-9"><span class="verse-num">8:9</span> <span class="verse-body">hesterni quippe sumus et ignoramus quoniam sicut umbra dies nostri sunt super terram</span></p>
<p id="job-8-10"><span class="verse-num">8:10</span> <span class="verse-body">et ipsi docebunt te loquentur tibi et de corde suo proferent eloquia</span></p>
<p id="job-8-11"><span class="verse-num">8:11</span> <span class="verse-body">numquid vivere potest scirpus absque humore aut crescet carectum sine aqua</span></p>
<p id="job-8-12"><span class="verse-num">8:12</span> <span class="verse-body">cum adhuc sit in flore nec carpatur manu ante omnes herbas arescit</span></p>
<p id="job-8-13"><span class="verse-num">8:13</span> <span class="verse-body">sic viae omnium qui obliviscuntur Deum et spes hypocritae peribit</span></p>
<p id="job-8-14"><span class="verse-num">8:14</span> <span class="verse-body">non ei placebit vecordia sua et sicut tela aranearum fiducia eius</span></p>
<p id="job-8-15"><span class="verse-num">8:15</span> <span class="verse-body">innitetur super domum suam et non stabit fulciet eam et non consurget</span></p>
<p id="job-8-16"><span class="verse-num">8:16</span> <span class="verse-body">humectus videtur antequam veniat sol et in horto suo germen eius egreditur</span></p>
<p id="job-8-17"><span class="verse-num">8:17</span> <span class="verse-body">super acervum petrarum radices eius densabuntur et inter lapides commorabitur</span></p>
<p id="job-8-18"><span class="verse-num">8:18</span> <span class="verse-body">si absorbuerit eum de loco suo negabit eum et dicet non novi te</span></p>
<p id="job-8-19"><span class="verse-num">8:19</span> <span class="verse-body">haec est enim laetitia viae eius ut rursum de terra alii germinentur</span></p>
<p id="job-8-20"><span class="verse-num">8:20</span> <span class="verse-body">Deus non proiciet simplicem nec porriget manum malignis</span></p>
<p id="job-8-21"><span class="verse-num">8:21</span> <span class="verse-body">donec impleatur risu os tuum et labia tua iubilo</span></p>
<p id="job-8-22"><span class="verse-num">8:22</span> <span class="verse-body">qui oderunt te induentur confusione et tabernaculum impiorum non subsistet __________________________________________________________________</span></p>
<h2 id="job-ch-9">Chapter 9</h2>
<p class="verses"><a href="#job-9-1">1</a> <a href="#job-9-2">2</a> <a href="#job-9-3">3</a> <a href="#job-9-4">4</a> <a href="#job-9-5">5</a> <a href="#job-9-6">6</a> <a href="#job-9-7">7</a> <a href="#job-9-8">8</a> <a href="#job-9-9">9</a> <a href="#job-9-10">10</a> <a href="#job-9-11">11</a> <a href="#job-9-12">12</a> <a href="#job-9-13">13</a> <a href="#job-9-14">14</a> <a href="#job-9-15">15</a> <a href="#job-9-16">16</a> <a href="#job-9-17">17</a> <a href="#job-9-18">18</a> <a href="#job-9-19">19</a> <a href="#job-9-20">20</a> <a href="#job-9-21">21</a> <a href="#job-9-22">22</a> <a href="#job-9-23">23</a> <a href="#job-9-24">24</a> <a href="#job-9-25">25</a> <a href="#job-9-26">26</a> <a href="#job-9-27">27</a> <a href="#job-9-28">28</a> <a href="#job-9-29">29</a> <a href="#job-9-30">30</a> <a href="#job-9-31">31</a> <a href="#job-9-32">32</a> <a href="#job-9-33">33</a> <a href="#job-9-34">34</a> <a href="#job-9-35">35</a></p>
<p id="job-9-1"><span class="verse-num">9:1</span> <span class="verse-body">et respondens Iob ait</span></p>
<p id="job-9-2"><span class="verse-num">9:2</span> <span class="verse-body">vere scio quod ita sit et quod non iustificetur homo conpositus Deo</span></p>
<p id="job-9-3"><span class="verse-num">9:3</span> <span class="verse-body">si voluerit contendere cum eo non poterit ei respondere unum pro mille</span></p>
<p id="job-9-4"><span class="verse-num">9:4</span> <span class="verse-body">sapiens corde est et fortis robore quis restitit ei et pacem habuit</span></p>
<p id="job-9-5"><span class="verse-num">9:5</span> <span class="verse-body">qui transtulit montes et nescierunt hii quos subvertit in furore suo</span></p>
<p id="job-9-6"><span class="verse-num">9:6</span> <span class="verse-body">qui commovet terram de loco suo et columnae eius concutiuntur</span></p>
<p id="job-9-7"><span class="verse-num">9:7</span> <span class="verse-body">qui praecipit soli et non oritur et stellas claudit quasi sub signaculo</span></p>
<p id="job-9-8"><span class="verse-num">9:8</span> <span class="verse-body">qui extendit caelos solus et graditur super fluctus maris</span></p>
<p id="job-9-9"><span class="verse-num">9:9</span> <span class="verse-body">qui facit Arcturum et Oriona et Hyadas et interiora austri</span></p>
<p id="job-9-10"><span class="verse-num">9:10</span> <span class="verse-body">qui facit magna et inconprehensibilia et mirabilia quorum non est numerus</span></p>
<p id="job-9-11"><span class="verse-num">9:11</span> <span class="verse-body">si venerit ad me non videbo si abierit non intellegam eum</span></p>
<p id="job-9-12"><span class="verse-num">9:12</span> <span class="verse-body">si repente interroget quis respondebit ei vel quis dicere potest cur facis</span></p>
<p id="job-9-13"><span class="verse-num">9:13</span> <span class="verse-body">Deus cuius resistere irae nemo potest et sub quo curvantur qui portant orbem</span></p>
<p id="job-9-14"><span class="verse-num">9:14</span> <span class="verse-body">quantus ergo sum ego qui respondeam ei et loquar verbis meis cum eo</span></p>
<p id="job-9-15"><span class="verse-num">9:15</span> <span class="verse-body">qui etiam si habuero quippiam iustum non respondebo sed meum iudicem deprecabor</span></p>
<p id="job-9-16"><span class="verse-num">9:16</span> <span class="verse-body">et cum invocantem exaudierit me non credo quod audierit vocem meam</span></p>
<p id="job-9-17"><span class="verse-num">9:17</span> <span class="verse-body">in turbine enim conteret me et multiplicabit vulnera mea etiam sine causa</span></p>
<p id="job-9-18"><span class="verse-num">9:18</span> <span class="verse-body">non concedit requiescere spiritum meum et implet me amaritudinibus</span></p>
<p id="job-9-19"><span class="verse-num">9:19</span> <span class="verse-body">si fortitudo quaeritur robustissimus est si aequitas iudicii nemo pro me audet testimonium dicere</span></p>
<p id="job-9-20"><span class="verse-num">9:20</span> <span class="verse-body">si iustificare me voluero os meum condemnabit me si innocentem ostendere pravum me conprobabit</span></p>
<p id="job-9-21"><span class="verse-num">9:21</span> <span class="verse-body">etiam si simplex fuero hoc ipsum ignorabit anima mea et taedebit me vitae meae</span></p>
<p id="job-9-22"><span class="verse-num">9:22</span> <span class="verse-body">unum est quod locutus sum et innocentem et impium ipse consumit</span></p>
<p id="job-9-23"><span class="verse-num">9:23</span> <span class="verse-body">si flagellat occidat semel et non de poenis innocentum rideat</span></p>
<p id="job-9-24"><span class="verse-num">9:24</span> <span class="verse-body">terra data est in manu impii vultum iudicum eius operit quod si non ille est quis ergo est</span></p>
<p id="job-9-25"><span class="verse-num">9:25</span> <span class="verse-body">dies mei velociores fuerunt cursore fugerunt et non viderunt bonum</span></p>
<p id="job-9-26"><span class="verse-num">9:26</span> <span class="verse-body">pertransierunt quasi naves poma portantes sicut aquila volans ad escam</span></p>
<p id="job-9-27"><span class="verse-num">9:27</span> <span class="verse-body">cum dixero nequaquam ita loquar commuto faciem meam et dolore torqueor</span></p>
<p id="job-9-28"><span class="verse-num">9:28</span> <span class="verse-body">verebar omnia opera mea sciens quod non parceres delinquenti</span></p>
<p id="job-9-29"><span class="verse-num">9:29</span> <span class="verse-body">si autem et sic impius sum quare frustra laboravi</span></p>
<p id="job-9-30"><span class="verse-num">9:30</span> <span class="verse-body">si lotus fuero quasi aquis nivis et fulserint velut mundissimae manus meae</span></p>
<p id="job-9-31"><span class="verse-num">9:31</span> <span class="verse-body">tamen sordibus intingues me et abominabuntur me vestimenta mea</span></p>
<p id="job-9-32"><span class="verse-num">9:32</span> <span class="verse-body">neque enim viro qui similis mei est respondebo nec qui mecum in iudicio ex aequo possit audiri</span></p>
<p id="job-9-33"><span class="verse-num">9:33</span> <span class="verse-body">non est qui utrumque valeat arguere et ponere manum suam in ambobus</span></p>
<p id="job-9-34"><span class="verse-num">9:34</span> <span class="verse-body">auferat a me virgam suam et pavor eius non me terreat</span></p>
<p id="job-9-35"><span class="verse-num">9:35</span> <span class="verse-body">loquar et non timebo eum neque enim possum metuens respondere __________________________________________________________________</span></p>
<h2 id="job-ch-10">Chapter 10</h2>
<p class="verses"><a href="#job-10-1">1</a> <a href="#job-10-2">2</a> <a href="#job-10-3">3</a> <a href="#job-10-4">4</a> <a href="#job-10-5">5</a> <a href="#job-10-6">6</a> <a href="#job-10-7">7</a> <a href="#job-10-8">8</a> <a href="#job-10-9">9</a> <a href="#job-10-10">10</a> <a href="#job-10-11">11</a> <a href="#job-10-12">12</a> <a href="#job-10-13">13</a> <a href="#job-10-14">14</a> <a href="#job-10-15">15</a> <a href="#job-10-16">16</a> <a href="#job-10-17">17</a> <a href="#job-10-18">18</a> <a href="#job-10-19">19</a> <a href="#job-10-20">20</a> <a href="#job-10-21">21</a> <a href="#job-10-22">22</a></p>
<p id="job-10-1"><span class="verse-num">10:1</span> <span class="verse-body">taedet animam meam vitae meae dimittam adversum me eloquium meum loquar in amaritudine animae meae</span></p>
<p id="job-10-2"><span class="verse-num">10:2</span> <span class="verse-body">dicam Deo noli me condemnare indica mihi cur me ita iudices</span></p>
<p id="job-10-3"><span class="verse-num">10:3</span> <span class="verse-body">numquid bonum tibi videtur si calumnieris et opprimas me opus manuum tuarum et consilium impiorum adiuves</span></p>
<p id="job-10-4"><span class="verse-num">10:4</span> <span class="verse-body">numquid oculi carnei tibi sunt aut sicut videt homo et tu videbis</span></p>
<p id="job-10-5"><span class="verse-num">10:5</span> <span class="verse-body">numquid sicut dies hominis dies tui et anni tui sicut humana sunt tempora</span></p>
<p id="job-10-6"><span class="verse-num">10:6</span> <span class="verse-body">ut quaeras iniquitatem meam et peccatum meum scruteris</span></p>
<p id="job-10-7"><span class="verse-num">10:7</span> <span class="verse-body">et scias quia nihil impium fecerim cum sit nemo qui de manu tua possit eruere</span></p>
<p id="job-10-8"><span class="verse-num">10:8</span> <span class="verse-body">manus tuae plasmaverunt me et fecerunt me totum in circuitu et sic repente praecipitas me</span></p>
<p id="job-10-9"><span class="verse-num">10:9</span> <span class="verse-body">memento quaeso quod sicut lutum feceris me et in pulverem reduces me</span></p>
<p id="job-10-10"><span class="verse-num">10:10</span> <span class="verse-body">nonne sicut lac mulsisti me et sicut caseum me coagulasti</span></p>
<p id="job-10-11"><span class="verse-num">10:11</span> <span class="verse-body">pelle et carnibus vestisti me et ossibus et nervis conpegisti me</span></p>
<p id="job-10-12"><span class="verse-num">10:12</span> <span class="verse-body">vitam et misericordiam tribuisti mihi et visitatio tua custodivit spiritum meum</span></p>
<p id="job-10-13"><span class="verse-num">10:13</span> <span class="verse-body">licet haec celes in corde tuo tamen scio quia universorum memineris</span></p>
<p id="job-10-14"><span class="verse-num">10:14</span> <span class="verse-body">si peccavi et ad horam pepercisti mihi cur ab iniquitate mea mundum me esse non pateris</span></p>
<p id="job-10-15"><span class="verse-num">10:15</span> <span class="verse-body">et si impius fuero vae mihi est et si iustus non levabo caput saturatus adflictione et miseria</span></p>
<p id="job-10-16"><span class="verse-num">10:16</span> <span class="verse-body">et propter superbiam quasi leaenam capies me reversusque mirabiliter me crucias</span></p>
<p id="job-10-17"><span class="verse-num">10:17</span> <span class="verse-body">instauras testes tuos contra me et multiplicas iram tuam adversum me et poenae militant in me</span></p>
<p id="job-10-18"><span class="verse-num">10:18</span> <span class="verse-body">quare de vulva eduxisti me qui utinam consumptus essem ne oculus me videret</span></p>
<p id="job-10-19"><span class="verse-num">10:19</span> <span class="verse-body">fuissem quasi qui non essem de utero translatus ad tumulum</span></p>
<p id="job-10-20"><span class="verse-num">10:20</span> <span class="verse-body">numquid non paucitas dierum meorum finietur brevi dimitte ergo me ut plangam paululum dolorem meum</span></p>
<p id="job-10-21"><span class="verse-num">10:21</span> <span class="verse-body">antequam vadam et non revertar ad terram tenebrosam et opertam mortis caligine</span></p>
<p id="job-10-22"><span class="verse-num">10:22</span> <span class="verse-body">terram miseriae et tenebrarum ubi umbra mortis et nullus ordo et sempiternus horror inhabitans __________________________________________________________________</span></p>
<h2 id="job-ch-11">Chapter 11</h2>
<p class="verses"><a href="#job-11-1">1</a> <a href="#job-11-2">2</a> <a href="#job-11-3">3</a> <a href="#job-11-4">4</a> <a href="#job-11-5">5</a> <a href="#job-11-6">6</a> <a href="#job-11-7">7</a> <a href="#job-11-8">8</a> <a href="#job-11-9">9</a> <a href="#job-11-10">10</a> <a href="#job-11-11">11</a> <a href="#job-11-12">12</a> <a href="#job-11-13">13</a> <a href="#job-11-14">14</a> <a href="#job-11-15">15</a> <a href="#job-11-16">16</a> <a href="#job-11-17">17</a> <a href="#job-11-18">18</a> <a href="#job-11-19">19</a> <a href="#job-11-20">20</a></p>
<p id="job-11-1"><span class="verse-num">11:1</span> <span class="verse-body">respondens autem Sophar Naamathites dixit</span></p>
<p id="job-11-2"><span class="verse-num">11:2</span> <span class="verse-body">numquid qui multa loquitur non et audiet aut vir verbosus iustificabitur</span></p>
<p id="job-11-3"><span class="verse-num">11:3</span> <span class="verse-body">tibi soli tacebunt homines et cum ceteros inriseris a nullo confutaberis</span></p>
<p id="job-11-4"><span class="verse-num">11:4</span> <span class="verse-body">dixisti enim purus est sermo meus et mundus sum in conspectu tuo</span></p>
<p id="job-11-5"><span class="verse-num">11:5</span> <span class="verse-body">atque utinam Deus loqueretur tecum et aperiret labia sua tibi</span></p>
<p id="job-11-6"><span class="verse-num">11:6</span> <span class="verse-body">ut ostenderet tibi secreta sapientiae et quod multiplex esset lex eius et intellegeres quod multo minora exigaris a Deo quam meretur iniquitas tua</span></p>
<p id="job-11-7"><span class="verse-num">11:7</span> <span class="verse-body">forsitan vestigia Dei conprehendes et usque ad perfectum Omnipotentem repperies</span></p>
<p id="job-11-8"><span class="verse-num">11:8</span> <span class="verse-body">excelsior caelo est et quid facies profundior inferno et unde cognosces</span></p>
<p id="job-11-9"><span class="verse-num">11:9</span> <span class="verse-body">longior terrae mensura eius et latior mari</span></p>
<p id="job-11-10"><span class="verse-num">11:10</span> <span class="verse-body">si subverterit omnia vel in unum coartaverit quis contradicet ei</span></p>
<p id="job-11-11"><span class="verse-num">11:11</span> <span class="verse-body">ipse enim novit hominum vanitatem et videns iniquitatem nonne considerat</span></p>
<p id="job-11-12"><span class="verse-num">11:12</span> <span class="verse-body">vir vanus in superbiam erigitur et tamquam pullum onagri se liberum natum putat</span></p>
<p id="job-11-13"><span class="verse-num">11:13</span> <span class="verse-body">tu autem firmasti cor tuum et expandisti ad eum manus tuas</span></p>
<p id="job-11-14"><span class="verse-num">11:14</span> <span class="verse-body">si iniquitatem quod est in manu tua abstuleris a te et non manserit in tabernaculo tuo iniustitia</span></p>
<p id="job-11-15"><span class="verse-num">11:15</span> <span class="verse-body">tum levare poteris faciem tuam absque macula et eris stabilis et non timebis</span></p>
<p id="job-11-16"><span class="verse-num">11:16</span> <span class="verse-body">miseriae quoque oblivisceris et quasi aquarum quae praeterierint recordaberis</span></p>
<p id="job-11-17"><span class="verse-num">11:17</span> <span class="verse-body">et quasi meridianus fulgor consurget tibi ad vesperam et cum te consumptum putaveris orieris ut lucifer</span></p>
<p id="job-11-18"><span class="verse-num">11:18</span> <span class="verse-body">et habebis fiduciam proposita tibi spe et defossus securus dormies</span></p>
<p id="job-11-19"><span class="verse-num">11:19</span> <span class="verse-body">requiesces et non erit qui te exterreat et deprecabuntur faciem tuam plurimi</span></p>
<p id="job-11-20"><span class="verse-num">11:20</span> <span class="verse-body">oculi autem impiorum deficient et effugium peribit ab eis et spes eorum abominatio animae __________________________________________________________________</span></p>
<h2 id="job-ch-12">Chapter 12</h2>
<p class="verses"><a href="#job-12-1">1</a> <a href="#job-12-2">2</a> <a href="#job-12-3">3</a> <a href="#job-12-4">4</a> <a href="#job-12-5">5</a> <a href="#job-12-6">6</a> <a href="#job-12-7">7</a> <a href="#job-12-8">8</a> <a href="#job-12-9">9</a> <a href="#job-12-10">10</a> <a href="#job-12-11">11</a> <a href="#job-12-12">12</a> <a href="#job-12-13">13</a> <a href="#job-12-14">14</a> <a href="#job-12-15">15</a> <a href="#job-12-16">16</a> <a href="#job-12-17">17</a> <a href="#job-12-18">18</a> <a href="#job-12-19">19</a> <a href="#job-12-20">20</a> <a href="#job-12-21">21</a> <a href="#job-12-22">22</a> <a href="#job-12-23">23</a> <a href="#job-12-24">24</a> <a href="#job-12-25">25</a></p>
<p id="job-12-1"><span class="verse-num">12:1</span> <span class="verse-body">respondens autem Iob dixit</span></p>
<p id="job-12-2"><span class="verse-num">12:2</span> <span class="verse-body">ergo vos estis soli homines et vobiscum morietur sapientia</span></p>
<p id="job-12-3"><span class="verse-num">12:3</span> <span class="verse-body">et mihi est cor sicut et vobis nec inferior vestri sum quis enim haec quae nostis ignorat</span></p>
<p id="job-12-4"><span class="verse-num">12:4</span> <span class="verse-body">qui deridetur ab amico suo sicut ego invocabit Deum et exaudiet eum deridetur enim iusti simplicitas</span></p>
<p id="job-12-5"><span class="verse-num">12:5</span> <span class="verse-body">lampas contempta apud cogitationes divitum parata ad tempus statutum</span></p>
<p id="job-12-6"><span class="verse-num">12:6</span> <span class="verse-body">abundant tabernacula praedonum et audacter provocant Deum cum ipse dederit omnia in manibus eorum</span></p>
<p id="job-12-7"><span class="verse-num">12:7</span> <span class="verse-body">nimirum interroga iumenta et docebunt te et volatilia caeli et indicabunt tibi</span></p>
<p id="job-12-8"><span class="verse-num">12:8</span> <span class="verse-body">loquere terrae et respondebit tibi et narrabunt pisces maris</span></p>
<p id="job-12-9"><span class="verse-num">12:9</span> <span class="verse-body">quis ignorat quod omnia haec manus Domini fecerit</span></p>
<p id="job-12-10"><span class="verse-num">12:10</span> <span class="verse-body">in cuius manu anima omnis viventis et spiritus universae carnis hominis</span></p>
<p id="job-12-11"><span class="verse-num">12:11</span> <span class="verse-body">nonne auris verba diiudicat et fauces comedentis saporem</span></p>
<p id="job-12-12"><span class="verse-num">12:12</span> <span class="verse-body">in antiquis est sapientia et in multo tempore prudentia</span></p>
<p id="job-12-13"><span class="verse-num">12:13</span> <span class="verse-body">apud ipsum est sapientia et fortitudo ipse habet consilium et intellegentiam</span></p>
<p id="job-12-14"><span class="verse-num">12:14</span> <span class="verse-body">si destruxerit nemo est qui aedificet et si incluserit hominem nullus est qui aperiat</span></p>
<p id="job-12-15"><span class="verse-num">12:15</span> <span class="verse-body">si continuerit aquas omnia siccabuntur et si emiserit eas subvertent terram</span></p>
<p id="job-12-16"><span class="verse-num">12:16</span> <span class="verse-body">apud ipsum est fortitudo et sapientia ipse novit et decipientem et eum qui decipitur</span></p>
<p id="job-12-17"><span class="verse-num">12:17</span> <span class="verse-body">adducit consiliarios in stultum finem et iudices in stuporem</span></p>
<p id="job-12-18"><span class="verse-num">12:18</span> <span class="verse-body">balteum regum dissolvit et praecingit fune renes eorum</span></p>
<p id="job-12-19"><span class="verse-num">12:19</span> <span class="verse-body">ducit sacerdotes inglorios et optimates subplantat</span></p>
<p id="job-12-20"><span class="verse-num">12:20</span> <span class="verse-body">commutans labium veracium et doctrinam senum auferens</span></p>
<p id="job-12-21"><span class="verse-num">12:21</span> <span class="verse-body">effundit despectionem super principes et eos qui oppressi fuerant relevans</span></p>
<p id="job-12-22"><span class="verse-num">12:22</span> <span class="verse-body">qui revelat profunda de tenebris et producit in lucem umbram mortis</span></p>
<p id="job-12-23"><span class="verse-num">12:23</span> <span class="verse-body">qui multiplicat gentes et perdet eas et subversas in integrum restituet</span></p>
<p id="job-12-24"><span class="verse-num">12:24</span> <span class="verse-body">qui inmutat cor principum populi terrae et decipit eos ut frustra incedant per invium</span></p>
<p id="job-12-25"><span class="verse-num">12:25</span> <span class="verse-body">palpabunt quasi in tenebris et non in luce et errare eos faciet quasi ebrios __________________________________________________________________</span></p>
<h2 id="job-ch-13">Chapter 13</h2>
<p class="verses"><a href="#job-13-1">1</a> <a href="#job-13-2">2</a> <a href="#job-13-3">3</a> <a href="#job-13-4">4</a> <a href="#job-13-5">5</a> <a href="#job-13-6">6</a> <a href="#job-13-7">7</a> <a href="#job-13-8">8</a> <a href="#job-13-9">9</a> <a href="#job-13-10">10</a> <a href="#job-13-11">11</a> <a href="#job-13-12">12</a> <a href="#job-13-13">13</a> <a href="#job-13-14">14</a> <a href="#job-13-15">15</a> <a href="#job-13-16">16</a> <a href="#job-13-17">17</a> <a href="#job-13-18">18</a> <a href="#job-13-19">19</a> <a href="#job-13-20">20</a> <a href="#job-13-21">21</a> <a href="#job-13-22">22</a> <a href="#job-13-23">23</a> <a href="#job-13-24">24</a> <a href="#job-13-25">25</a> <a href="#job-13-26">26</a> <a href="#job-13-27">27</a> <a href="#job-13-28">28</a></p>
<p id="job-13-1"><span class="verse-num">13:1</span> <span class="verse-body">ecce omnia et vidit oculus meus et audivit auris mea et intellexi singula</span></p>
<p id="job-13-2"><span class="verse-num">13:2</span> <span class="verse-body">secundum scientiam vestram et ego novi nec inferior vestri sum</span></p>
<p id="job-13-3"><span class="verse-num">13:3</span> <span class="verse-body">sed tamen ad Omnipotentem loquar et disputare cum Deo cupio</span></p>
<p id="job-13-4"><span class="verse-num">13:4</span> <span class="verse-body">prius vos ostendens fabricatores mendacii et cultores perversorum dogmatum</span></p>
<p id="job-13-5"><span class="verse-num">13:5</span> <span class="verse-body">atque utinam taceretis ut putaremini esse sapientes</span></p>
<p id="job-13-6"><span class="verse-num">13:6</span> <span class="verse-body">audite ergo correptiones meas et iudicium labiorum meorum adtendite</span></p>
<p id="job-13-7"><span class="verse-num">13:7</span> <span class="verse-body">numquid Deus indiget vestro mendacio ut pro illo loquamini dolos</span></p>
<p id="job-13-8"><span class="verse-num">13:8</span> <span class="verse-body">numquid faciem eius accipitis et pro Deo iudicare nitimini</span></p>
<p id="job-13-9"><span class="verse-num">13:9</span> <span class="verse-body">aut placebit ei quem celare nihil potest aut decipietur ut homo vestris fraudulentiis</span></p>
<p id="job-13-10"><span class="verse-num">13:10</span> <span class="verse-body">ipse vos arguet quoniam in abscondito faciem eius accipitis</span></p>
<p id="job-13-11"><span class="verse-num">13:11</span> <span class="verse-body">statim ut se commoverit turbabit vos et terror eius inruet super vos</span></p>
<p id="job-13-12"><span class="verse-num">13:12</span> <span class="verse-body">memoria vestra conparabitur cineri et redigentur in lutum cervices vestrae</span></p>
<p id="job-13-13"><span class="verse-num">13:13</span> <span class="verse-body">tacete paulisper ut loquar quodcumque mihi mens suggesserit</span></p>
<p id="job-13-14"><span class="verse-num">13:14</span> <span class="verse-body">quare lacero carnes meas dentibus meis et animam meam porto in manibus meis</span></p>
<p id="job-13-15"><span class="verse-num">13:15</span> <span class="verse-body">etiam si occiderit me in ipso sperabo verumtamen vias meas in conspectu eius arguam</span></p>
<p id="job-13-16"><span class="verse-num">13:16</span> <span class="verse-body">et ipse erit salvator meus non enim veniet in conspectu eius omnis hypocrita</span></p>
<p id="job-13-17"><span class="verse-num">13:17</span> <span class="verse-body">audite sermonem meum et enigmata percipite auribus vestris</span></p>
<p id="job-13-18"><span class="verse-num">13:18</span> <span class="verse-body">si fuero iudicatus scio quod iustus inveniar</span></p>
<p id="job-13-19"><span class="verse-num">13:19</span> <span class="verse-body">quis est qui iudicetur mecum veniat quare tacens consumor</span></p>
<p id="job-13-20"><span class="verse-num">13:20</span> <span class="verse-body">duo tantum ne facias mihi et tunc a facie tua non abscondar</span></p>
<p id="job-13-21"><span class="verse-num">13:21</span> <span class="verse-body">manum tuam longe fac a me et formido tua non me terreat</span></p>
<p id="job-13-22"><span class="verse-num">13:22</span> <span class="verse-body">et voca me et respondebo tibi aut certe loquar et tu responde mihi</span></p>
<p id="job-13-23"><span class="verse-num">13:23</span> <span class="verse-body">quantas habeo iniquitates et peccata scelera mea et delicta ostende mihi</span></p>
<p id="job-13-24"><span class="verse-num">13:24</span> <span class="verse-body">cur faciem tuam abscondis et arbitraris me inimicum tuum</span></p>
<p id="job-13-25"><span class="verse-num">13:25</span> <span class="verse-body">contra folium quod vento rapitur ostendis potentiam tuam et stipulam siccam persequeris</span></p>
<p id="job-13-26"><span class="verse-num">13:26</span> <span class="verse-body">scribis enim contra me amaritudines et consumere me vis peccatis adulescentiae meae</span></p>
<p id="job-13-27"><span class="verse-num">13:27</span> <span class="verse-body">posuisti in nervo pedem meum et observasti omnes semitas meas et vestigia pedum meorum considerasti</span></p>
<p id="job-13-28"><span class="verse-num">13:28</span> <span class="verse-body">qui quasi putredo consumendus sum et quasi vestimentum quod comeditur a tinea __________________________________________________________________</span></p>
<h2 id="job-ch-14">Chapter 14</h2>
<p class="verses"><a href="#job-14-1">1</a> <a href="#job-14-2">2</a> <a href="#job-14-3">3</a> <a href="#job-14-4">4</a> <a href="#job-14-5">5</a> <a href="#job-14-6">6</a> <a href="#job-14-7">7</a> <a href="#job-14-8">8</a> <a href="#job-14-9">9</a> <a href="#job-14-10">10</a> <a href="#job-14-11">11</a> <a href="#job-14-12">12</a> <a href="#job-14-13">13</a> <a href="#job-14-14">14</a> <a href="#job-14-15">15</a> <a href="#job-14-16">16</a> <a href="#job-14-17">17</a> <a href="#job-14-18">18</a> <a href="#job-14-19">19</a> <a href="#job-14-20">20</a> <a href="#job-14-21">21</a> <a href="#job-14-22">22</a></p>
<p id="job-14-1"><span class="verse-num">14:1</span> <span class="verse-body">homo natus de muliere brevi vivens tempore repletus multis miseriis</span></p>
<p id="job-14-2"><span class="verse-num">14:2</span> <span class="verse-body">quasi flos egreditur et conteritur et fugit velut umbra et numquam in eodem statu permanet</span></p>
<p id="job-14-3"><span class="verse-num">14:3</span> <span class="verse-body">et dignum ducis super huiuscemodi aperire oculos tuos et adducere eum tecum in iudicium</span></p>
<p id="job-14-4"><span class="verse-num">14:4</span> <span class="verse-body">quis potest facere mundum de inmundo conceptum semine nonne tu qui solus es</span></p>
<p id="job-14-5"><span class="verse-num">14:5</span> <span class="verse-body">breves dies hominis sunt numerus mensuum eius apud te est constituisti terminos eius qui praeterire non poterunt</span></p>
<p id="job-14-6"><span class="verse-num">14:6</span> <span class="verse-body">recede paululum ab eo ut quiescat donec optata veniat sicut mercennarii dies eius</span></p>
<p id="job-14-7"><span class="verse-num">14:7</span> <span class="verse-body">lignum habet spem si praecisum fuerit rursum virescit et rami eius pullulant</span></p>
<p id="job-14-8"><span class="verse-num">14:8</span> <span class="verse-body">si senuerit in terra radix eius et in pulvere emortuus fuerit truncus illius</span></p>
<p id="job-14-9"><span class="verse-num">14:9</span> <span class="verse-body">ad odorem aquae germinabit et faciet comam quasi cum primum plantatum est</span></p>
<p id="job-14-10"><span class="verse-num">14:10</span> <span class="verse-body">homo vero cum mortuus fuerit et nudatus atque consumptus ubi quaeso est</span></p>
<p id="job-14-11"><span class="verse-num">14:11</span> <span class="verse-body">quomodo si recedant aquae de mari et fluvius vacuefactus arescat</span></p>
<p id="job-14-12"><span class="verse-num">14:12</span> <span class="verse-body">sic homo cum dormierit non resurget donec adteratur caelum non evigilabit nec consurget de somno suo</span></p>
<p id="job-14-13"><span class="verse-num">14:13</span> <span class="verse-body">quis mihi hoc tribuat ut in inferno protegas me ut abscondas me donec pertranseat furor tuus et constituas mihi tempus in quo recorderis mei</span></p>
<p id="job-14-14"><span class="verse-num">14:14</span> <span class="verse-body">putasne mortuus homo rursum vivet cunctis diebus quibus nunc milito expecto donec veniat inmutatio mea</span></p>
<p id="job-14-15"><span class="verse-num">14:15</span> <span class="verse-body">vocabis et ego respondebo tibi operi manuum tuarum porriges dexteram</span></p>
<p id="job-14-16"><span class="verse-num">14:16</span> <span class="verse-body">tu quidem gressus meos dinumerasti sed parces peccatis meis</span></p>
<p id="job-14-17"><span class="verse-num">14:17</span> <span class="verse-body">signasti quasi in sacculo delicta mea sed curasti iniquitatem meam</span></p>
<p id="job-14-18"><span class="verse-num">14:18</span> <span class="verse-body">mons cadens defluet et saxum transfertur de loco suo</span></p>
<p id="job-14-19"><span class="verse-num">14:19</span> <span class="verse-body">lapides excavant aquae et adluvione paulatim terra consumitur et homines ergo similiter perdes</span></p>
<p id="job-14-20"><span class="verse-num">14:20</span> <span class="verse-body">roborasti eum paululum ut in perpetuum pertransiret inmutabis faciem eius et emittes eum</span></p>
<p id="job-14-21"><span class="verse-num">14:21</span> <span class="verse-body">sive nobiles fuerint filii eius sive ignobiles non intelleget</span></p>
<p id="job-14-22"><span class="verse-num">14:22</span> <span class="verse-body">attamen caro eius dum vivet dolebit et anima illius super semet ipso lugebit __________________________________________________________________</span></p>
<h2 id="job-ch-15">Chapter 15</h2>
<p class="verses"><a href="#job-15-1">1</a> <a href="#job-15-2">2</a> <a href="#job-15-3">3</a> <a href="#job-15-4">4</a> <a href="#job-15-5">5</a> <a href="#job-15-6">6</a> <a href="#job-15-7">7</a> <a href="#job-15-8">8</a> <a href="#job-15-9">9</a> <a href="#job-15-10">10</a> <a href="#job-15-11">11</a> <a href="#job-15-12">12</a> <a href="#job-15-13">13</a> <a href="#job-15-14">14</a> <a href="#job-15-15">15</a> <a href="#job-15-16">16</a> <a href="#job-15-17">17</a> <a href="#job-15-18">18</a> <a href="#job-15-19">19</a> <a href="#job-15-20">20</a> <a href="#job-15-21">21</a> <a href="#job-15-22">22</a> <a href="#job-15-23">23</a> <a href="#job-15-24">24</a> <a href="#job-15-25">25</a> <a href="#job-15-26">26</a> <a href="#job-15-27">27</a> <a href="#job-15-28">28</a> <a href="#job-15-29">29</a> <a href="#job-15-30">30</a> <a href="#job-15-31">31</a> <a href="#job-15-32">32</a> <a href="#job-15-33">33</a> <a href="#job-15-34">34</a> <a href="#job-15-35">35</a></p>
<p id="job-15-1"><span class="verse-num">15:1</span> <span class="verse-body">respondens autem Eliphaz Themanites dixit</span></p>
<p id="job-15-2"><span class="verse-num">15:2</span> <span class="verse-body">numquid sapiens respondebit quasi in ventum loquens et implebit ardore stomachum suum</span></p>
<p id="job-15-3"><span class="verse-num">15:3</span> <span class="verse-body">arguis verbis eum qui non est aequalis tui et loqueris quod tibi non expedit</span></p>
<p id="job-15-4"><span class="verse-num">15:4</span> <span class="verse-body">quantum in te est evacuasti timorem et tulisti preces coram Deo</span></p>
<p id="job-15-5"><span class="verse-num">15:5</span> <span class="verse-body">docuit enim iniquitas tua os tuum et imitaris linguam blasphemantium</span></p>
<p id="job-15-6"><span class="verse-num">15:6</span> <span class="verse-body">condemnabit te os tuum et non ego et labia tua respondebunt tibi</span></p>
<p id="job-15-7"><span class="verse-num">15:7</span> <span class="verse-body">numquid primus homo tu natus es et ante colles formatus</span></p>
<p id="job-15-8"><span class="verse-num">15:8</span> <span class="verse-body">numquid consilium Dei audisti et inferior te erit eius sapientia</span></p>
<p id="job-15-9"><span class="verse-num">15:9</span> <span class="verse-body">quid nosti quod ignoremus quid intellegis quod nesciamus</span></p>
<p id="job-15-10"><span class="verse-num">15:10</span> <span class="verse-body">et senes et antiqui sunt in nobis multo vetustiores quam patres tui</span></p>
<p id="job-15-11"><span class="verse-num">15:11</span> <span class="verse-body">numquid grande est ut consoletur te Deus sed verba tua prava hoc prohibent</span></p>
<p id="job-15-12"><span class="verse-num">15:12</span> <span class="verse-body">quid te elevat cor tuum et quasi magna cogitans adtonitos habes oculos</span></p>
<p id="job-15-13"><span class="verse-num">15:13</span> <span class="verse-body">quid tumet contra Deum spiritus tuus ut proferas de ore huiuscemodi sermones</span></p>
<p id="job-15-14"><span class="verse-num">15:14</span> <span class="verse-body">quid est homo ut inmaculatus sit et ut iustus appareat natus de muliere</span></p>
<p id="job-15-15"><span class="verse-num">15:15</span> <span class="verse-body">ecce inter sanctos eius nemo inmutabilis et caeli non sunt mundi in conspectu eius</span></p>
<p id="job-15-16"><span class="verse-num">15:16</span> <span class="verse-body">quanto magis abominabilis et inutilis homo qui bibit quasi aquas iniquitatem</span></p>
<p id="job-15-17"><span class="verse-num">15:17</span> <span class="verse-body">ostendam tibi audi me quod vidi narrabo tibi</span></p>
<p id="job-15-18"><span class="verse-num">15:18</span> <span class="verse-body">sapientes confitentur et non abscondunt patres suos</span></p>
<p id="job-15-19"><span class="verse-num">15:19</span> <span class="verse-body">quibus solis data est terra et non transibit alienus per eos</span></p>
<p id="job-15-20"><span class="verse-num">15:20</span> <span class="verse-body">cunctis diebus suis impius superbit et numerus annorum incertus est tyrannidis eius</span></p>
<p id="job-15-21"><span class="verse-num">15:21</span> <span class="verse-body">sonitus terroris semper in auribus illius et cum pax sit ille insidias suspicatur</span></p>
<p id="job-15-22"><span class="verse-num">15:22</span> <span class="verse-body">non credit quod reverti possit de tenebris circumspectans undique gladium</span></p>
<p id="job-15-23"><span class="verse-num">15:23</span> <span class="verse-body">cum se moverit ad quaerendum panem novit quod paratus sit in manu eius tenebrarum dies</span></p>
<p id="job-15-24"><span class="verse-num">15:24</span> <span class="verse-body">terrebit eum tribulatio et angustia vallabit eum sicut regem qui praeparatur ad proelium</span></p>
<p id="job-15-25"><span class="verse-num">15:25</span> <span class="verse-body">tetendit enim adversus Deum manum suam et contra Omnipotentem roboratus est</span></p>
<p id="job-15-26"><span class="verse-num">15:26</span> <span class="verse-body">cucurrit adversus eum erecto collo et pingui cervice armatus est</span></p>
<p id="job-15-27"><span class="verse-num">15:27</span> <span class="verse-body">operuit faciem eius crassitudo et de lateribus eius arvina dependet</span></p>
<p id="job-15-28"><span class="verse-num">15:28</span> <span class="verse-body">habitavit in civitatibus desolatis et in domibus desertis quae in tumulos sunt redactae</span></p>
<p id="job-15-29"><span class="verse-num">15:29</span> <span class="verse-body">non ditabitur nec perseverabit substantia eius nec mittet in terra radicem suam</span></p>
<p id="job-15-30"><span class="verse-num">15:30</span> <span class="verse-body">non recedet de tenebris ramos eius arefaciet flamma et auferetur spiritu oris sui</span></p>
<p id="job-15-31"><span class="verse-num">15:31</span> <span class="verse-body">non credat frustra errore deceptus quod aliquo pretio redimendus sit</span></p>
<p id="job-15-32"><span class="verse-num">15:32</span> <span class="verse-body">antequam dies eius impleantur peribit et manus eius arescet</span></p>
<p id="job-15-33"><span class="verse-num">15:33</span> <span class="verse-body">laedetur quasi vinea in primo flore botrus eius et quasi oliva proiciens florem suum</span></p>
<p id="job-15-34"><span class="verse-num">15:34</span> <span class="verse-body">congregatio enim hypocritae sterilis et ignis devorabit tabernacula eorum qui munera libenter accipiunt</span></p>
<p id="job-15-35"><span class="verse-num">15:35</span> <span class="verse-body">concepit dolorem et peperit iniquitatem et uterus eius praeparat dolos __________________________________________________________________</span></p>
<h2 id="job-ch-16">Chapter 16</h2>
<p class="verses"><a href="#job-16-1">1</a> <a href="#job-16-2">2</a> <a href="#job-16-3">3</a> <a href="#job-16-4">4</a> <a href="#job-16-5">5</a> <a href="#job-16-6">6</a> <a href="#job-16-7">7</a> <a href="#job-16-8">8</a> <a href="#job-16-9">9</a> <a href="#job-16-10">10</a> <a href="#job-16-11">11</a> <a href="#job-16-12">12</a> <a href="#job-16-13">13</a> <a href="#job-16-14">14</a> <a href="#job-16-15">15</a> <a href="#job-16-16">16</a> <a href="#job-16-17">17</a> <a href="#job-16-18">18</a> <a href="#job-16-19">19</a> <a href="#job-16-20">20</a> <a href="#job-16-21">21</a> <a href="#job-16-22">22</a> <a href="#job-16-23">23</a></p>
<p id="job-16-1"><span class="verse-num">16:1</span> <span class="verse-body">respondens autem Iob dixit</span></p>
<p id="job-16-2"><span class="verse-num">16:2</span> <span class="verse-body">audivi frequenter talia consolatores onerosi omnes vos estis</span></p>
<p id="job-16-3"><span class="verse-num">16:3</span> <span class="verse-body">numquid habebunt finem verba ventosa aut aliquid tibi molestum est si loquaris</span></p>
<p id="job-16-4"><span class="verse-num">16:4</span> <span class="verse-body">poteram et ego similia vestri loqui atque utinam esset anima vestra pro anima mea</span></p>
<p id="job-16-5"><span class="verse-num">16:5</span> <span class="verse-body">consolarer et ego vos sermonibus et moverem caput meum super vos</span></p>
<p id="job-16-6"><span class="verse-num">16:6</span> <span class="verse-body">roborarem vos ore meo et moverem labia quasi parcens vobis</span></p>
<p id="job-16-7"><span class="verse-num">16:7</span> <span class="verse-body">sed quid agam si locutus fuero non quiescet dolor meus et si tacuero non recedet a me</span></p>
<p id="job-16-8"><span class="verse-num">16:8</span> <span class="verse-body">nunc autem oppressit me dolor meus et in nihili redacti sunt omnes artus mei</span></p>
<p id="job-16-9"><span class="verse-num">16:9</span> <span class="verse-body">rugae meae testimonium dicunt contra me et suscitatur falsiloquus adversus faciem meam contradicens mihi</span></p>
<p id="job-16-10"><span class="verse-num">16:10</span> <span class="verse-body">collegit furorem suum in me et comminans mihi infremuit contra me dentibus suis hostis meus terribilibus oculis me intuitus est</span></p>
<p id="job-16-11"><span class="verse-num">16:11</span> <span class="verse-body">aperuerunt super me ora sua exprobrantes percusserunt maxillam meam satiati sunt poenis meis</span></p>
<p id="job-16-12"><span class="verse-num">16:12</span> <span class="verse-body">conclusit me Deus apud iniquum et manibus impiorum me tradidit</span></p>
<p id="job-16-13"><span class="verse-num">16:13</span> <span class="verse-body">ego ille quondam opulentus repente contritus sum tenuit cervicem meam confregit me et posuit sibi quasi in signum</span></p>
<p id="job-16-14"><span class="verse-num">16:14</span> <span class="verse-body">circumdedit me lanceis suis convulneravit lumbos meos non pepercit et effudit in terra viscera mea</span></p>
<p id="job-16-15"><span class="verse-num">16:15</span> <span class="verse-body">concidit me vulnere super vulnus inruit in me quasi gigans</span></p>
<p id="job-16-16"><span class="verse-num">16:16</span> <span class="verse-body">saccum consui super cutem meam et operui cinere cornu meum</span></p>
<p id="job-16-17"><span class="verse-num">16:17</span> <span class="verse-body">facies mea intumuit a fletu et palpebrae meae caligaverunt</span></p>
<p id="job-16-18"><span class="verse-num">16:18</span> <span class="verse-body">haec passus sum absque iniquitate manus meae cum haberem mundas ad Deum preces</span></p>
<p id="job-16-19"><span class="verse-num">16:19</span> <span class="verse-body">terra ne operias sanguinem meum neque inveniat locum in te latendi clamor meus</span></p>
<p id="job-16-20"><span class="verse-num">16:20</span> <span class="verse-body">ecce enim in caelo testis meus et conscius meus in excelsis</span></p>
<p id="job-16-21"><span class="verse-num">16:21</span> <span class="verse-body">verbosi mei amici mei ad Deum stillat oculus meus</span></p>
<p id="job-16-22"><span class="verse-num">16:22</span> <span class="verse-body">atque utinam sic iudicaretur vir cum Deo quomodo iudicatur filius hominis cum collega suo</span></p>
<p id="job-16-23"><span class="verse-num">16:23</span> <span class="verse-body">ecce enim breves anni transeunt et semitam per quam non revertar ambulo __________________________________________________________________</span></p>
<h2 id="job-ch-17">Chapter 17</h2>
<p class="verses"><a href="#job-17-1">1</a> <a href="#job-17-2">2</a> <a href="#job-17-3">3</a> <a href="#job-17-4">4</a> <a href="#job-17-5">5</a> <a href="#job-17-6">6</a> <a href="#job-17-7">7</a> <a href="#job-17-8">8</a> <a href="#job-17-9">9</a> <a href="#job-17-10">10</a> <a href="#job-17-11">11</a> <a href="#job-17-12">12</a> <a href="#job-17-13">13</a> <a href="#job-17-14">14</a> <a href="#job-17-15">15</a> <a href="#job-17-16">16</a></p>
<p id="job-17-1"><span class="verse-num">17:1</span> <span class="verse-body">spiritus meus adtenuabitur dies mei breviabuntur et solum mihi superest sepulchrum</span></p>
<p id="job-17-2"><span class="verse-num">17:2</span> <span class="verse-body">non peccavi et in amaritudinibus moratur oculus meus</span></p>
<p id="job-17-3"><span class="verse-num">17:3</span> <span class="verse-body">libera me et pone iuxta te et cuiusvis manus pugnet contra me</span></p>
<p id="job-17-4"><span class="verse-num">17:4</span> <span class="verse-body">cor eorum longe fecisti a disciplina et propterea non exaltabuntur</span></p>
<p id="job-17-5"><span class="verse-num">17:5</span> <span class="verse-body">praedam pollicetur sociis et oculi filiorum eius deficient</span></p>
<p id="job-17-6"><span class="verse-num">17:6</span> <span class="verse-body">posuit me quasi in proverbium vulgi et exemplum sum coram eis</span></p>
<p id="job-17-7"><span class="verse-num">17:7</span> <span class="verse-body">caligavit ab indignatione oculus meus et membra mea quasi in nihili redacta sunt</span></p>
<p id="job-17-8"><span class="verse-num">17:8</span> <span class="verse-body">stupebunt iusti super hoc et innocens contra hypocritam suscitabitur</span></p>
<p id="job-17-9"><span class="verse-num">17:9</span> <span class="verse-body">et tenebit iustus viam suam et mundis manibus addet fortitudinem</span></p>
<p id="job-17-10"><span class="verse-num">17:10</span> <span class="verse-body">igitur vos omnes convertimini et venite et non inveniam in vobis ullum sapientem</span></p>
<p id="job-17-11"><span class="verse-num">17:11</span> <span class="verse-body">dies mei transierunt cogitationes meae dissipatae sunt torquentes cor meum</span></p>
<p id="job-17-12"><span class="verse-num">17:12</span> <span class="verse-body">noctem verterunt in diem et rursum post tenebras spero lucem</span></p>
<p id="job-17-13"><span class="verse-num">17:13</span> <span class="verse-body">si sustinuero infernus domus mea est in tenebris stravi lectulum meum</span></p>
<p id="job-17-14"><span class="verse-num">17:14</span> <span class="verse-body">putredini dixi pater meus es mater mea et soror mea vermibus</span></p>
<p id="job-17-15"><span class="verse-num">17:15</span> <span class="verse-body">ubi est ergo nunc praestolatio mea et patientiam meam quis considerat</span></p>
<p id="job-17-16"><span class="verse-num">17:16</span> <span class="verse-body">in profundissimum infernum descendent omnia mea putasne saltim ibi erit requies mihi __________________________________________________________________</span></p>
<h2 id="job-ch-18">Chapter 18</h2>
<p class="verses"><a href="#job-18-1">1</a> <a href="#job-18-2">2</a> <a href="#job-18-3">3</a> <a href="#job-18-4">4</a> <a href="#job-18-5">5</a> <a href="#job-18-6">6</a> <a href="#job-18-7">7</a> <a href="#job-18-8">8</a> <a href="#job-18-9">9</a> <a href="#job-18-10">10</a> <a href="#job-18-11">11</a> <a href="#job-18-12">12</a> <a href="#job-18-13">13</a> <a href="#job-18-14">14</a> <a href="#job-18-15">15</a> <a href="#job-18-16">16</a> <a href="#job-18-17">17</a> <a href="#job-18-18">18</a> <a href="#job-18-19">19</a> <a href="#job-18-20">20</a> <a href="#job-18-21">21</a></p>
<p id="job-18-1"><span class="verse-num">18:1</span> <span class="verse-body">respondens autem Baldad Suites dixit</span></p>
<p id="job-18-2"><span class="verse-num">18:2</span> <span class="verse-body">usque ad quem finem verba iactabitis intellegite prius et sic loquamur</span></p>
<p id="job-18-3"><span class="verse-num">18:3</span> <span class="verse-body">quare reputati sumus ut iumenta et sorduimus coram vobis</span></p>
<p id="job-18-4"><span class="verse-num">18:4</span> <span class="verse-body">qui perdis animam tuam in furore tuo numquid propter te derelinquetur terra et transferentur rupes de loco suo</span></p>
<p id="job-18-5"><span class="verse-num">18:5</span> <span class="verse-body">nonne lux impii extinguetur nec splendebit flamma ignis eius</span></p>
<p id="job-18-6"><span class="verse-num">18:6</span> <span class="verse-body">lux obtenebrescet in tabernaculo illius et lucerna quae super eum est extinguetur</span></p>
<p id="job-18-7"><span class="verse-num">18:7</span> <span class="verse-body">artabuntur gressus virtutis eius et praecipitabit eum consilium suum</span></p>
<p id="job-18-8"><span class="verse-num">18:8</span> <span class="verse-body">inmisit enim in rete pedes suos et in maculis eius ambulat</span></p>
<p id="job-18-9"><span class="verse-num">18:9</span> <span class="verse-body">tenebitur planta illius laqueo et exardescet contra eum sitis</span></p>
<p id="job-18-10"><span class="verse-num">18:10</span> <span class="verse-body">abscondita est in terra pedica eius et decipula illius super semitam</span></p>
<p id="job-18-11"><span class="verse-num">18:11</span> <span class="verse-body">undique terrebunt eum formidines et involvent pedes eius</span></p>
<p id="job-18-12"><span class="verse-num">18:12</span> <span class="verse-body">adtenuetur fame robur eius et inedia invadat costas illius</span></p>
<p id="job-18-13"><span class="verse-num">18:13</span> <span class="verse-body">devoret pulchritudinem cutis eius consumat brachia illius primogenita mors</span></p>
<p id="job-18-14"><span class="verse-num">18:14</span> <span class="verse-body">avellatur de tabernaculo suo fiducia eius et calcet super eum quasi rex interitus</span></p>
<p id="job-18-15"><span class="verse-num">18:15</span> <span class="verse-body">habitent in tabernaculo illius socii eius qui non est aspergatur in tabernaculo eius sulphur</span></p>
<p id="job-18-16"><span class="verse-num">18:16</span> <span class="verse-body">deorsum radices eius siccentur sursum autem adteratur messis eius</span></p>
<p id="job-18-17"><span class="verse-num">18:17</span> <span class="verse-body">memoria illius pereat de terra et non celebretur nomen eius in plateis</span></p>
<p id="job-18-18"><span class="verse-num">18:18</span> <span class="verse-body">expellet eum de luce in tenebras et de orbe transferet eum</span></p>
<p id="job-18-19"><span class="verse-num">18:19</span> <span class="verse-body">non erit semen eius neque progenies in populo suo nec ullae reliquiae in regionibus eius</span></p>
<p id="job-18-20"><span class="verse-num">18:20</span> <span class="verse-body">in die eius stupebunt novissimi et primos invadet horror</span></p>
<p id="job-18-21"><span class="verse-num">18:21</span> <span class="verse-body">haec sunt ergo tabernacula iniqui et iste locus eius qui ignorat Deum __________________________________________________________________</span></p>
<h2 id="job-ch-19">Chapter 19</h2>
<p class="verses"><a href="#job-19-1">1</a> <a href="#job-19-2">2</a> <a href="#job-19-3">3</a> <a href="#job-19-4">4</a> <a href="#job-19-5">5</a> <a href="#job-19-6">6</a> <a href="#job-19-7">7</a> <a href="#job-19-8">8</a> <a href="#job-19-9">9</a> <a href="#job-19-10">10</a> <a href="#job-19-11">11</a> <a href="#job-19-12">12</a> <a href="#job-19-13">13</a> <a href="#job-19-14">14</a> <a href="#job-19-15">15</a> <a href="#job-19-16">16</a> <a href="#job-19-17">17</a> <a href="#job-19-18">18</a> <a href="#job-19-19">19</a> <a href="#job-19-20">20</a> <a href="#job-19-21">21</a> <a href="#job-19-22">22</a> <a href="#job-19-23">23</a> <a href="#job-19-24">24</a> <a href="#job-19-25">25</a> <a href="#job-19-26">26</a> <a href="#job-19-27">27</a> <a href="#job-19-28">28</a> <a href="#job-19-29">29</a></p>
<p id="job-19-1"><span class="verse-num">19:1</span> <span class="verse-body">respondens autem Iob dixit</span></p>
<p id="job-19-2"><span class="verse-num">19:2</span> <span class="verse-body">usquequo adfligitis animam meam et adteritis me sermonibus</span></p>
<p id="job-19-3"><span class="verse-num">19:3</span> <span class="verse-body">en decies confunditis me et non erubescitis opprimentes me</span></p>
<p id="job-19-4"><span class="verse-num">19:4</span> <span class="verse-body">nempe et si ignoravi mecum erit ignorantia mea</span></p>
<p id="job-19-5"><span class="verse-num">19:5</span> <span class="verse-body">at vos contra me erigimini et arguitis me obprobriis meis</span></p>
<p id="job-19-6"><span class="verse-num">19:6</span> <span class="verse-body">saltim nunc intellegite quia Deus non aequo iudicio adflixerit me et flagellis suis me cinxerit</span></p>
<p id="job-19-7"><span class="verse-num">19:7</span> <span class="verse-body">ecce clamabo vim patiens et nemo audiet vociferabor et non est qui iudicet</span></p>
<p id="job-19-8"><span class="verse-num">19:8</span> <span class="verse-body">semitam meam circumsepsit et transire non possum et in calle meo tenebras posuit</span></p>
<p id="job-19-9"><span class="verse-num">19:9</span> <span class="verse-body">spoliavit me gloria mea et abstulit coronam de capite meo</span></p>
<p id="job-19-10"><span class="verse-num">19:10</span> <span class="verse-body">destruxit me undique et pereo et quasi evulsae arbori abstulit spem meam</span></p>
<p id="job-19-11"><span class="verse-num">19:11</span> <span class="verse-body">iratus est contra me furor eius et sic me habuit quasi hostem suum</span></p>
<p id="job-19-12"><span class="verse-num">19:12</span> <span class="verse-body">simul venerunt latrones eius et fecerunt sibi viam per me et obsederunt in gyro tabernaculum meum</span></p>
<p id="job-19-13"><span class="verse-num">19:13</span> <span class="verse-body">fratres meos longe fecit a me et noti mei quasi alieni recesserunt a me</span></p>
<p id="job-19-14"><span class="verse-num">19:14</span> <span class="verse-body">dereliquerunt me propinqui mei et qui me noverant obliti sunt mei</span></p>
<p id="job-19-15"><span class="verse-num">19:15</span> <span class="verse-body">inquilini domus meae et ancillae meae sicut alienum habuerunt me et quasi peregrinus fui in oculis eorum</span></p>
<p id="job-19-16"><span class="verse-num">19:16</span> <span class="verse-body">servum meum vocavi et non respondit ore proprio deprecabar illum</span></p>
<p id="job-19-17"><span class="verse-num">19:17</span> <span class="verse-body">halitum meum exhorruit uxor mea et orabam filios uteri mei</span></p>
<p id="job-19-18"><span class="verse-num">19:18</span> <span class="verse-body">stulti quoque despiciebant me et cum ab eis recessissem detrahebant mihi</span></p>
<p id="job-19-19"><span class="verse-num">19:19</span> <span class="verse-body">abominati sunt me quondam consiliarii mei et quem maxime diligebam aversatus est me</span></p>
<p id="job-19-20"><span class="verse-num">19:20</span> <span class="verse-body">pelli meae consumptis carnibus adhesit os meum et derelicta sunt tantummodo labia circa dentes meos</span></p>
<p id="job-19-21"><span class="verse-num">19:21</span> <span class="verse-body">miseremini mei miseremini mei saltim vos amici mei quia manus Domini tetigit me</span></p>
<p id="job-19-22"><span class="verse-num">19:22</span> <span class="verse-body">quare persequimini me sicut Deus et carnibus meis saturamini</span></p>
<p id="job-19-23"><span class="verse-num">19:23</span> <span class="verse-body">quis mihi tribuat ut scribantur sermones mei quis mihi det ut exarentur in libro</span></p>
<p id="job-19-24"><span class="verse-num">19:24</span> <span class="verse-body">stilo ferreo et plumbi lammina vel certe sculpantur in silice</span></p>
<p id="job-19-25"><span class="verse-num">19:25</span> <span class="verse-body">scio enim quod redemptor meus vivat et in novissimo de terra surrecturus sim</span></p>
<p id="job-19-26"><span class="verse-num">19:26</span> <span class="verse-body">et rursum circumdabor pelle mea et in carne mea videbo Deum</span></p>
<p id="job-19-27"><span class="verse-num">19:27</span> <span class="verse-body">quem visurus sum ego ipse et oculi mei conspecturi sunt et non alius reposita est haec spes mea in sinu meo</span></p>
<p id="job-19-28"><span class="verse-num">19:28</span> <span class="verse-body">quare ergo nunc dicitis persequamur eum et radicem verbi inveniamus contra eum</span></p>
<p id="job-19-29"><span class="verse-num">19:29</span> <span class="verse-body">fugite ergo a facie gladii quoniam ultor iniquitatum gladius est et scitote esse iudicium __________________________________________________________________</span></p>
<h2 id="job-ch-20">Chapter 20</h2>
<p class="verses"><a href="#job-20-1">1</a> <a href="#job-20-2">2</a> <a href="#job-20-3">3</a> <a href="#job-20-4">4</a> <a href="#job-20-5">5</a> <a href="#job-20-6">6</a> <a href="#job-20-7">7</a> <a href="#job-20-8">8</a> <a href="#job-20-9">9</a> <a href="#job-20-10">10</a> <a href="#job-20-11">11</a> <a href="#job-20-12">12</a> <a href="#job-20-13">13</a> <a href="#job-20-14">14</a> <a href="#job-20-15">15</a> <a href="#job-20-16">16</a> <a href="#job-20-17">17</a> <a href="#job-20-18">18</a> <a href="#job-20-19">19</a> <a href="#job-20-20">20</a> <a href="#job-20-21">21</a> <a href="#job-20-22">22</a> <a href="#job-20-23">23</a> <a href="#job-20-24">24</a> <a href="#job-20-25">25</a> <a href="#job-20-26">26</a> <a href="#job-20-27">27</a> <a href="#job-20-28">28</a> <a href="#job-20-29">29</a></p>
<p id="job-20-1"><span class="verse-num">20:1</span> <span class="verse-body">respondens autem Sophar Naamathites dixit</span></p>
<p id="job-20-2"><span class="verse-num">20:2</span> <span class="verse-body">idcirco cogitationes meae variae succedunt sibi et mens in diversa rapitur</span></p>
<p id="job-20-3"><span class="verse-num">20:3</span> <span class="verse-body">doctrinam qua me arguis audiam et spiritus intellegentiae meae respondebit mihi</span></p>
<p id="job-20-4"><span class="verse-num">20:4</span> <span class="verse-body">hoc scio a principio ex quo positus est homo super terram</span></p>
<p id="job-20-5"><span class="verse-num">20:5</span> <span class="verse-body">quod laus impiorum brevis sit et gaudium hypocritae ad instar puncti</span></p>
<p id="job-20-6"><span class="verse-num">20:6</span> <span class="verse-body">si ascenderit usque ad caelum superbia eius et caput eius nubes tetigerit</span></p>
<p id="job-20-7"><span class="verse-num">20:7</span> <span class="verse-body">quasi sterquilinium in fine perdetur et qui eum viderant dicent ubi est</span></p>
<p id="job-20-8"><span class="verse-num">20:8</span> <span class="verse-body">velut somnium avolans non invenietur transiet sicut visio nocturna</span></p>
<p id="job-20-9"><span class="verse-num">20:9</span> <span class="verse-body">oculus qui eum viderat non videbit neque ultra intuebitur eum locus suus</span></p>
<p id="job-20-10"><span class="verse-num">20:10</span> <span class="verse-body">filii eius adterentur egestate et manus illius reddent ei dolorem suum</span></p>
<p id="job-20-11"><span class="verse-num">20:11</span> <span class="verse-body">ossa eius implebuntur vitiis adulescentiae eius et cum eo in pulverem dormient</span></p>
<p id="job-20-12"><span class="verse-num">20:12</span> <span class="verse-body">cum enim dulce fuerit in ore eius malum abscondet illud sub lingua sua</span></p>
<p id="job-20-13"><span class="verse-num">20:13</span> <span class="verse-body">parcet illi et non derelinquet illud et celabit in gutture suo</span></p>
<p id="job-20-14"><span class="verse-num">20:14</span> <span class="verse-body">panis eius in utero illius vertetur in fel aspidum intrinsecus</span></p>
<p id="job-20-15"><span class="verse-num">20:15</span> <span class="verse-body">divitias quas devoravit evomet et de ventre illius extrahet eas Deus</span></p>
<p id="job-20-16"><span class="verse-num">20:16</span> <span class="verse-body">caput aspidum suget occidet eum lingua viperae</span></p>
<p id="job-20-17"><span class="verse-num">20:17</span> <span class="verse-body">non videat rivulos fluminis torrentes mellis et butyri</span></p>
<p id="job-20-18"><span class="verse-num">20:18</span> <span class="verse-body">luet quae fecit omnia nec tamen consumetur iuxta multitudinem adinventionum suarum sic et sustinebit</span></p>
<p id="job-20-19"><span class="verse-num">20:19</span> <span class="verse-body">quoniam confringens nudavit pauperes domum rapuit et non aedificavit eam</span></p>
<p id="job-20-20"><span class="verse-num">20:20</span> <span class="verse-body">nec est satiatus venter eius et cum habuerit quae cupierat possidere non poterit</span></p>
<p id="job-20-21"><span class="verse-num">20:21</span> <span class="verse-body">non remansit de cibo eius et propterea nihil permanebit de bonis eius</span></p>
<p id="job-20-22"><span class="verse-num">20:22</span> <span class="verse-body">cum satiatus fuerit artabitur aestuabit et omnis dolor inruet in eum</span></p>
<p id="job-20-23"><span class="verse-num">20:23</span> <span class="verse-body">utinam impleatur venter eius ut emittat in eum iram furoris sui et pluat super illum bellum suum</span></p>
<p id="job-20-24"><span class="verse-num">20:24</span> <span class="verse-body">fugiet arma ferrea et inruet in arcum aereum</span></p>
<p id="job-20-25"><span class="verse-num">20:25</span> <span class="verse-body">eductus et egrediens de vagina sua et fulgurans in amaritudine sua vadent et venient super eum horribiles</span></p>
<p id="job-20-26"><span class="verse-num">20:26</span> <span class="verse-body">omnes tenebrae absconditae sunt in occultis eius devorabit eum ignis qui non succenditur adfligetur relictus in tabernaculo suo</span></p>
<p id="job-20-27"><span class="verse-num">20:27</span> <span class="verse-body">revelabunt caeli iniquitatem eius et terra consurget adversus eum</span></p>
<p id="job-20-28"><span class="verse-num">20:28</span> <span class="verse-body">apertum erit germen domus illius detrahetur in die furoris Dei</span></p>
<p id="job-20-29"><span class="verse-num">20:29</span> <span class="verse-body">haec est pars hominis impii a Deo et hereditas verborum eius a Domino __________________________________________________________________</span></p>
<h2 id="job-ch-21">Chapter 21</h2>
<p class="verses"><a href="#job-21-1">1</a> <a href="#job-21-2">2</a> <a href="#job-21-3">3</a> <a href="#job-21-4">4</a> <a href="#job-21-5">5</a> <a href="#job-21-6">6</a> <a href="#job-21-7">7</a> <a href="#job-21-8">8</a> <a href="#job-21-9">9</a> <a href="#job-21-10">10</a> <a href="#job-21-11">11</a> <a href="#job-21-12">12</a> <a href="#job-21-13">13</a> <a href="#job-21-14">14</a> <a href="#job-21-15">15</a> <a href="#job-21-16">16</a> <a href="#job-21-17">17</a> <a href="#job-21-18">18</a> <a href="#job-21-19">19</a> <a href="#job-21-20">20</a> <a href="#job-21-21">21</a> <a href="#job-21-22">22</a> <a href="#job-21-23">23</a> <a href="#job-21-24">24</a> <a href="#job-21-25">25</a> <a href="#job-21-26">26</a> <a href="#job-21-27">27</a> <a href="#job-21-28">28</a> <a href="#job-21-29">29</a> <a href="#job-21-30">30</a> <a href="#job-21-31">31</a> <a href="#job-21-32">32</a> <a href="#job-21-33">33</a> <a href="#job-21-34">34</a></p>
<p id="job-21-1"><span class="verse-num">21:1</span> <span class="verse-body">respondens autem Iob dixit</span></p>
<p id="job-21-2"><span class="verse-num">21:2</span> <span class="verse-body">audite quaeso sermones meos et agetis paenitentiam</span></p>
<p id="job-21-3"><span class="verse-num">21:3</span> <span class="verse-body">sustinete me ut et ego loquar et post mea si videbitur verba ridete</span></p>
<p id="job-21-4"><span class="verse-num">21:4</span> <span class="verse-body">numquid contra hominem disputatio mea est ut merito non debeam contristari</span></p>
<p id="job-21-5"><span class="verse-num">21:5</span> <span class="verse-body">adtendite me et obstupescite et superponite digitum ori vestro</span></p>
<p id="job-21-6"><span class="verse-num">21:6</span> <span class="verse-body">et ego quando recordatus fuero pertimesco et concutit carnem meam tremor</span></p>
<p id="job-21-7"><span class="verse-num">21:7</span> <span class="verse-body">quare ergo impii vivunt sublevati sunt confortatique divitiis</span></p>
<p id="job-21-8"><span class="verse-num">21:8</span> <span class="verse-body">semen eorum permanet coram eis propinquorum turba et nepotum in conspectu eorum</span></p>
<p id="job-21-9"><span class="verse-num">21:9</span> <span class="verse-body">domus eorum securae sunt et pacatae et non est virga Dei super illos</span></p>
<p id="job-21-10"><span class="verse-num">21:10</span> <span class="verse-body">bos eorum concepit et non abortit vacca peperit et non est privata fetu suo</span></p>
<p id="job-21-11"><span class="verse-num">21:11</span> <span class="verse-body">egrediuntur quasi greges parvuli eorum et infantes eorum exultant lusibus</span></p>
<p id="job-21-12"><span class="verse-num">21:12</span> <span class="verse-body">tenent tympanum et citharam et gaudent ad sonitum organi</span></p>
<p id="job-21-13"><span class="verse-num">21:13</span> <span class="verse-body">ducunt in bonis dies suos et in puncto ad inferna descendunt</span></p>
<p id="job-21-14"><span class="verse-num">21:14</span> <span class="verse-body">qui dixerunt Deo recede a nobis et scientiam viarum tuarum nolumus</span></p>
<p id="job-21-15"><span class="verse-num">21:15</span> <span class="verse-body">quid est Omnipotens ut serviamus ei et quid nobis prodest si oraverimus illum</span></p>
<p id="job-21-16"><span class="verse-num">21:16</span> <span class="verse-body">verumtamen quia non sunt in manu eorum bona sua consilium impiorum longe sit a me</span></p>
<p id="job-21-17"><span class="verse-num">21:17</span> <span class="verse-body">quotiens lucerna impiorum extinguetur et superveniet eis inundatio et dolores dividet furoris sui</span></p>
<p id="job-21-18"><span class="verse-num">21:18</span> <span class="verse-body">erunt sicut paleae ante faciem venti et sicut favilla quam turbo dispergit</span></p>
<p id="job-21-19"><span class="verse-num">21:19</span> <span class="verse-body">Deus servabit filiis illius dolorem patris et cum reddiderit tunc sciet</span></p>
<p id="job-21-20"><span class="verse-num">21:20</span> <span class="verse-body">videbunt oculi eius interfectionem suam et de furore Omnipotentis bibet</span></p>
<p id="job-21-21"><span class="verse-num">21:21</span> <span class="verse-body">quid enim ad eum pertinet de domo sua post se et si numerus mensuum eius dimidietur</span></p>
<p id="job-21-22"><span class="verse-num">21:22</span> <span class="verse-body">numquid Deum quispiam docebit scientiam qui excelsos iudicat</span></p>
<p id="job-21-23"><span class="verse-num">21:23</span> <span class="verse-body">iste moritur robustus et sanus dives et felix</span></p>
<p id="job-21-24"><span class="verse-num">21:24</span> <span class="verse-body">viscera eius plena sunt adipe et medullis ossa illius inrigantur</span></p>
<p id="job-21-25"><span class="verse-num">21:25</span> <span class="verse-body">alius vero moritur in amaritudine animae absque ullis opibus</span></p>
<p id="job-21-26"><span class="verse-num">21:26</span> <span class="verse-body">et tamen simul in pulverem dormient et vermes operient eos</span></p>
<p id="job-21-27"><span class="verse-num">21:27</span> <span class="verse-body">certe novi cogitationes vestras et sententias contra me iniquas</span></p>
<p id="job-21-28"><span class="verse-num">21:28</span> <span class="verse-body">dicitis enim ubi est domus principis et ubi tabernacula impiorum</span></p>
<p id="job-21-29"><span class="verse-num">21:29</span> <span class="verse-body">interrogate quemlibet de viatoribus et haec eadem eum intellegere cognoscetis</span></p>
<p id="job-21-30"><span class="verse-num">21:30</span> <span class="verse-body">quia in diem perditionis servabitur malus et ad diem furoris ducitur</span></p>
<p id="job-21-31"><span class="verse-num">21:31</span> <span class="verse-body">quis arguet coram eo viam eius et quae fecit quis reddet illi</span></p>
<p id="job-21-32"><span class="verse-num">21:32</span> <span class="verse-body">ipse ad sepulchra ducetur et in congerie mortuorum vigilabit</span></p>
<p id="job-21-33"><span class="verse-num">21:33</span> <span class="verse-body">dulcis fuit glareis Cocyti et post se omnem hominem trahet et ante se innumerabiles</span></p>
<p id="job-21-34"><span class="verse-num">21:34</span> <span class="verse-body">quomodo igitur consolamini me frustra cum responsio vestra repugnare ostensa sit veritati __________________________________________________________________</span></p>
<h2 id="job-ch-22">Chapter 22</h2>
<p class="verses"><a href="#job-22-1">1</a> <a href="#job-22-2">2</a> <a href="#job-22-3">3</a> <a href="#job-22-4">4</a> <a href="#job-22-5">5</a> <a href="#job-22-6">6</a> <a href="#job-22-7">7</a> <a href="#job-22-8">8</a> <a href="#job-22-9">9</a> <a href="#job-22-10">10</a> <a href="#job-22-11">11</a> <a href="#job-22-12">12</a> <a href="#job-22-13">13</a> <a href="#job-22-14">14</a> <a href="#job-22-15">15</a> <a href="#job-22-16">16</a> <a href="#job-22-17">17</a> <a href="#job-22-18">18</a> <a href="#job-22-19">19</a> <a href="#job-22-20">20</a> <a href="#job-22-21">21</a> <a href="#job-22-22">22</a> <a href="#job-22-23">23</a> <a href="#job-22-24">24</a> <a href="#job-22-25">25</a> <a href="#job-22-26">26</a> <a href="#job-22-27">27</a> <a href="#job-22-28">28</a> <a href="#job-22-29">29</a> <a href="#job-22-30">30</a></p>
<p id="job-22-1"><span class="verse-num">22:1</span> <span class="verse-body">respondens autem Eliphaz Themanites dixit</span></p>
<p id="job-22-2"><span class="verse-num">22:2</span> <span class="verse-body">numquid Deo conparari potest homo etiam cum perfectae fuerit scientiae</span></p>
<p id="job-22-3"><span class="verse-num">22:3</span> <span class="verse-body">quid prodest Deo si iustus fueris aut quid ei confers si inmaculata fuerit via tua</span></p>
<p id="job-22-4"><span class="verse-num">22:4</span> <span class="verse-body">numquid timens arguet te et veniet tecum in iudicium</span></p>
<p id="job-22-5"><span class="verse-num">22:5</span> <span class="verse-body">et non propter malitiam tuam plurimam et infinitas iniquitates tuas</span></p>
<p id="job-22-6"><span class="verse-num">22:6</span> <span class="verse-body">abstulisti enim pignus fratrum tuorum sine causa et nudos spoliasti vestibus</span></p>
<p id="job-22-7"><span class="verse-num">22:7</span> <span class="verse-body">aquam lasso non dedisti et esurienti subtraxisti panem</span></p>
<p id="job-22-8"><span class="verse-num">22:8</span> <span class="verse-body">in fortitudine brachii tui possidebas terram et potentissimus obtinebas eam</span></p>
<p id="job-22-9"><span class="verse-num">22:9</span> <span class="verse-body">viduas dimisisti vacuas et lacertos pupillorum comminuisti</span></p>
<p id="job-22-10"><span class="verse-num">22:10</span> <span class="verse-body">propterea circumdatus es laqueis et conturbat te formido subita</span></p>
<p id="job-22-11"><span class="verse-num">22:11</span> <span class="verse-body">et putabas te tenebras non visurum et impetu aquarum inundantium non oppressurum</span></p>
<p id="job-22-12"><span class="verse-num">22:12</span> <span class="verse-body">an cogitas quod Deus excelsior caelo et super stellarum vertices sublimetur</span></p>
<p id="job-22-13"><span class="verse-num">22:13</span> <span class="verse-body">et dicis quid enim novit Deus et quasi per caliginem iudicat</span></p>
<p id="job-22-14"><span class="verse-num">22:14</span> <span class="verse-body">nubes latibulum eius nec nostra considerat et circa cardines caeli perambulat</span></p>
<p id="job-22-15"><span class="verse-num">22:15</span> <span class="verse-body">numquid semitam saeculorum custodire cupis quam calcaverunt viri iniqui</span></p>
<p id="job-22-16"><span class="verse-num">22:16</span> <span class="verse-body">qui sublati sunt ante tempus suum et fluvius subvertit fundamentum eorum</span></p>
<p id="job-22-17"><span class="verse-num">22:17</span> <span class="verse-body">qui dicebant Deo recede a nobis et quasi nihil possit facere Omnipotens aestimabant eum</span></p>
<p id="job-22-18"><span class="verse-num">22:18</span> <span class="verse-body">cum ille implesset domos eorum bonis quorum sententia procul sit a me</span></p>
<p id="job-22-19"><span class="verse-num">22:19</span> <span class="verse-body">videbunt iusti et laetabuntur et innocens subsannabit eos</span></p>
<p id="job-22-20"><span class="verse-num">22:20</span> <span class="verse-body">nonne succisa est erectio eorum et reliquias eorum devoravit ignis</span></p>
<p id="job-22-21"><span class="verse-num">22:21</span> <span class="verse-body">adquiesce igitur ei et habeto pacem et per haec habebis fructus optimos</span></p>
<p id="job-22-22"><span class="verse-num">22:22</span> <span class="verse-body">suscipe ex ore illius legem et pone sermones eius in corde tuo</span></p>
<p id="job-22-23"><span class="verse-num">22:23</span> <span class="verse-body">si reversus fueris ad Omnipotentem aedificaberis et longe facies iniquitatem a tabernaculo tuo</span></p>
<p id="job-22-24"><span class="verse-num">22:24</span> <span class="verse-body">dabit pro terra silicem et pro silice torrentes aureos</span></p>
<p id="job-22-25"><span class="verse-num">22:25</span> <span class="verse-body">eritque Omnipotens contra hostes tuos et argentum coacervabitur tibi</span></p>
<p id="job-22-26"><span class="verse-num">22:26</span> <span class="verse-body">tunc super Omnipotentem deliciis afflues et elevabis ad Deum faciem tuam</span></p>
<p id="job-22-27"><span class="verse-num">22:27</span> <span class="verse-body">rogabis eum et exaudiet te et vota tua reddes</span></p>
<p id="job-22-28"><span class="verse-num">22:28</span> <span class="verse-body">decernes rem et veniet tibi et in viis tuis splendebit lumen</span></p>
<p id="job-22-29"><span class="verse-num">22:29</span> <span class="verse-body">qui enim humiliatus fuerit erit in gloria et qui inclinaverit oculos suos ipse salvabitur</span></p>
<p id="job-22-30"><span class="verse-num">22:30</span> <span class="verse-body">salvabitur innocens salvabitur autem munditia manuum suarum __________________________________________________________________</span></p>
<h2 id="job-ch-23">Chapter 23</h2>
<p class="verses"><a href="#job-23-1">1</a> <a href="#job-23-2">2</a> <a href="#job-23-3">3</a> <a href="#job-23-4">4</a> <a href="#job-23-5">5</a> <a href="#job-23-6">6</a> <a href="#job-23-7">7</a> <a href="#job-23-8">8</a> <a href="#job-23-9">9</a> <a href="#job-23-10">10</a> <a href="#job-23-11">11</a> <a href="#job-23-12">12</a> <a href="#job-23-13">13</a> <a href="#job-23-14">14</a> <a href="#job-23-15">15</a> <a href="#job-23-16">16</a> <a href="#job-23-17">17</a></p>
<p id="job-23-1"><span class="verse-num">23:1</span> <span class="verse-body">respondens autem Iob dixit</span></p>
<p id="job-23-2"><span class="verse-num">23:2</span> <span class="verse-body">nunc quoque in amaritudine est sermo meus et manus plagae meae adgravata est super gemitum meum</span></p>
<p id="job-23-3"><span class="verse-num">23:3</span> <span class="verse-body">quis mihi tribuat ut cognoscam et inveniam illum et veniam usque ad solium eius</span></p>
<p id="job-23-4"><span class="verse-num">23:4</span> <span class="verse-body">ponam coram eo iudicium et os meum replebo increpationibus</span></p>
<p id="job-23-5"><span class="verse-num">23:5</span> <span class="verse-body">ut sciam verba quae mihi respondeat et intellegam quid loquatur mihi</span></p>
<p id="job-23-6"><span class="verse-num">23:6</span> <span class="verse-body">nolo multa fortitudine contendat mecum nec magnitudinis suae mole me premat</span></p>
<p id="job-23-7"><span class="verse-num">23:7</span> <span class="verse-body">proponat aequitatem contra me et perveniat ad victoriam iudicium meum</span></p>
<p id="job-23-8"><span class="verse-num">23:8</span> <span class="verse-body">si ad orientem iero non apparet si ad occidentem non intellegam eum</span></p>
<p id="job-23-9"><span class="verse-num">23:9</span> <span class="verse-body">si ad sinistram quid agat non adprehendam eum si me vertam ad dextram non videbo illum</span></p>
<p id="job-23-10"><span class="verse-num">23:10</span> <span class="verse-body">ipse vero scit viam meam et probavit me quasi aurum quod per ignem transit</span></p>
<p id="job-23-11"><span class="verse-num">23:11</span> <span class="verse-body">vestigia eius secutus est pes meus viam eius custodivi et non declinavi ex ea</span></p>
<p id="job-23-12"><span class="verse-num">23:12</span> <span class="verse-body">a mandatis labiorum eius non recessi et in sinu meo abscondi verba oris eius</span></p>
<p id="job-23-13"><span class="verse-num">23:13</span> <span class="verse-body">ipse enim solus est et nemo avertere potest cogitationem eius et anima eius quodcumque voluerit hoc facit</span></p>
<p id="job-23-14"><span class="verse-num">23:14</span> <span class="verse-body">cum expleverit in me voluntatem suam et alia multa similia praesto sunt ei</span></p>
<p id="job-23-15"><span class="verse-num">23:15</span> <span class="verse-body">et idcirco a facie eius turbatus sum et considerans eum timore sollicitor</span></p>
<p id="job-23-16"><span class="verse-num">23:16</span> <span class="verse-body">Deus mollivit cor meum et Omnipotens conturbavit me</span></p>
<p id="job-23-17"><span class="verse-num">23:17</span> <span class="verse-body">non enim perii propter inminentes tenebras nec faciem meam operuit caligo __________________________________________________________________</span></p>
<h2 id="job-ch-24">Chapter 24</h2>
<p class="verses"><a href="#job-24-1">1</a> <a href="#job-24-2">2</a> <a href="#job-24-3">3</a> <a href="#job-24-4">4</a> <a href="#job-24-5">5</a> <a href="#job-24-6">6</a> <a href="#job-24-7">7</a> <a href="#job-24-8">8</a> <a href="#job-24-9">9</a> <a href="#job-24-10">10</a> <a href="#job-24-11">11</a> <a href="#job-24-12">12</a> <a href="#job-24-13">13</a> <a href="#job-24-14">14</a> <a href="#job-24-15">15</a> <a href="#job-24-16">16</a> <a href="#job-24-17">17</a> <a href="#job-24-18">18</a> <a href="#job-24-19">19</a> <a href="#job-24-20">20</a> <a href="#job-24-21">21</a> <a href="#job-24-22">22</a> <a href="#job-24-23">23</a> <a href="#job-24-24">24</a> <a href="#job-24-25">25</a></p>
<p id="job-24-1"><span class="verse-num">24:1</span> <span class="verse-body">ab Omnipotente non sunt abscondita tempora qui autem noverunt eum ignorant dies illius</span></p>
<p id="job-24-2"><span class="verse-num">24:2</span> <span class="verse-body">alii terminos transtulerunt diripuerunt greges et paverunt eos</span></p>
<p id="job-24-3"><span class="verse-num">24:3</span> <span class="verse-body">asinum pupillorum abigerunt et abstulerunt pro pignore bovem viduae</span></p>
<p id="job-24-4"><span class="verse-num">24:4</span> <span class="verse-body">subverterunt pauperum viam et oppresserunt pariter mansuetos terrae</span></p>
<p id="job-24-5"><span class="verse-num">24:5</span> <span class="verse-body">alii quasi onagri in deserto egrediuntur ad opus suum vigilantesque ad praedam praeparant panem liberis</span></p>
<p id="job-24-6"><span class="verse-num">24:6</span> <span class="verse-body">agrum non suum demetunt et vineam eius quem vi oppresserunt vindemiant</span></p>
<p id="job-24-7"><span class="verse-num">24:7</span> <span class="verse-body">nudos dimittunt homines indumenta tollentes quibus non est operimentum in frigore</span></p>
<p id="job-24-8"><span class="verse-num">24:8</span> <span class="verse-body">quos imbres montium rigant et non habentes velamen amplexantur lapides</span></p>
<p id="job-24-9"><span class="verse-num">24:9</span> <span class="verse-body">vim fecerunt depraedantes pupillos et vulgum pauperem spoliaverunt</span></p>
<p id="job-24-10"><span class="verse-num">24:10</span> <span class="verse-body">nudis et incedentibus absque vestitu et esurientibus tulerunt spicas</span></p>
<p id="job-24-11"><span class="verse-num">24:11</span> <span class="verse-body">inter acervos eorum meridiati sunt qui calcatis torcularibus sitiunt</span></p>
<p id="job-24-12"><span class="verse-num">24:12</span> <span class="verse-body">de civitatibus fecerunt viros gemere et anima vulneratorum clamavit et Deus inultum abire non patitur</span></p>
<p id="job-24-13"><span class="verse-num">24:13</span> <span class="verse-body">ipsi fuerunt rebelles luminis nescierunt vias eius nec reversi sunt per semitas illius</span></p>
<p id="job-24-14"><span class="verse-num">24:14</span> <span class="verse-body">mane primo consurgit homicida interficit egenum et pauperem per noctem vero erit quasi fur</span></p>
<p id="job-24-15"><span class="verse-num">24:15</span> <span class="verse-body">oculus adulteri observat caliginem dicens non me videbit oculus et operiet vultum suum</span></p>
<p id="job-24-16"><span class="verse-num">24:16</span> <span class="verse-body">perfodit in tenebris domos sicut in die condixerant sibi et ignoraverunt lucem</span></p>
<p id="job-24-17"><span class="verse-num">24:17</span> <span class="verse-body">si subito apparuerit aurora arbitrantur umbram mortis et sic in tenebris quasi in luce ambulant</span></p>
<p id="job-24-18"><span class="verse-num">24:18</span> <span class="verse-body">levis est super faciem aquae maledicta sit pars eius in terra nec ambulet per viam vinearum</span></p>
<p id="job-24-19"><span class="verse-num">24:19</span> <span class="verse-body">ad nimium calorem transeat ab aquis nivium et usque ad inferos peccatum illius</span></p>
<p id="job-24-20"><span class="verse-num">24:20</span> <span class="verse-body">obliviscatur eius misericordia dulcedo illius vermes non sit in recordatione sed conteratur quasi lignum infructuosum</span></p>
<p id="job-24-21"><span class="verse-num">24:21</span> <span class="verse-body">pavit enim sterilem et quae non parit et viduae bene non fecit</span></p>
<p id="job-24-22"><span class="verse-num">24:22</span> <span class="verse-body">detraxit fortes in fortitudine sua et cum steterit non credet vitae suae</span></p>
<p id="job-24-23"><span class="verse-num">24:23</span> <span class="verse-body">dedit ei Deus locum paenitentiae et ille abutitur eo in superbiam oculi autem eius sunt in viis illius</span></p>
<p id="job-24-24"><span class="verse-num">24:24</span> <span class="verse-body">elevati sunt ad modicum et non subsistent et humiliabuntur sicut omnia et auferentur et sicut summitates spicarum conterentur</span></p>
<p id="job-24-25"><span class="verse-num">24:25</span> <span class="verse-body">quod si non est ita quis me potest arguere esse mentitum et ponere ante Deum verba mea __________________________________________________________________</span></p>
<h2 id="job-ch-25">Chapter 25</h2>
<p class="verses"><a href="#job-25-1">1</a> <a href="#job-25-2">2</a> <a href="#job-25-3">3</a> <a href="#job-25-4">4</a> <a href="#job-25-5">5</a> <a href="#job-25-6">6</a></p>
<p id="job-25-1"><span class="verse-num">25:1</span> <span class="verse-body">respondens autem Baldad Suites dixit</span></p>
<p id="job-25-2"><span class="verse-num">25:2</span> <span class="verse-body">potestas et terror apud eum est qui facit concordiam in sublimibus suis</span></p>
<p id="job-25-3"><span class="verse-num">25:3</span> <span class="verse-body">numquid est numerus militum eius et super quem non surget lumen illius</span></p>
<p id="job-25-4"><span class="verse-num">25:4</span> <span class="verse-body">numquid iustificari potest homo conparatus Deo aut apparere mundus natus de muliere</span></p>
<p id="job-25-5"><span class="verse-num">25:5</span> <span class="verse-body">ecce etiam luna non splendet et stellae non sunt mundae in conspectu eius</span></p>
<p id="job-25-6"><span class="verse-num">25:6</span> <span class="verse-body">quanto magis homo putredo et filius hominis vermis __________________________________________________________________</span></p>
<h2 id="job-ch-26">Chapter 26</h2>
<p class="verses"><a href="#job-26-1">1</a> <a href="#job-26-2">2</a> <a href="#job-26-3">3</a> <a href="#job-26-4">4</a> <a href="#job-26-5">5</a> <a href="#job-26-6">6</a> <a href="#job-26-7">7</a> <a href="#job-26-8">8</a> <a href="#job-26-9">9</a> <a href="#job-26-10">10</a> <a href="#job-26-11">11</a> <a href="#job-26-12">12</a> <a href="#job-26-13">13</a> <a href="#job-26-14">14</a></p>
<p id="job-26-1"><span class="verse-num">26:1</span> <span class="verse-body">respondens autem Iob dixit</span></p>
<p id="job-26-2"><span class="verse-num">26:2</span> <span class="verse-body">cuius adiutor es numquid inbecilli et sustentas brachium eius qui non est fortis</span></p>
<p id="job-26-3"><span class="verse-num">26:3</span> <span class="verse-body">cui dedisti consilium forsitan illi qui non habet sapientiam et prudentiam tuam ostendisti plurimam</span></p>
<p id="job-26-4"><span class="verse-num">26:4</span> <span class="verse-body">quem docere voluisti nonne eum qui fecit spiramen tuum</span></p>
<p id="job-26-5"><span class="verse-num">26:5</span> <span class="verse-body">ecce gigantes gemunt sub aquis et qui habitant cum eis</span></p>
<p id="job-26-6"><span class="verse-num">26:6</span> <span class="verse-body">nudus est inferus coram illo et nullum est operimentum perditioni</span></p>
<p id="job-26-7"><span class="verse-num">26:7</span> <span class="verse-body">qui extendit aquilonem super vacuum et adpendit terram super nihili</span></p>
<p id="job-26-8"><span class="verse-num">26:8</span> <span class="verse-body">qui ligat aquas in nubibus suis ut non erumpant pariter deorsum</span></p>
<p id="job-26-9"><span class="verse-num">26:9</span> <span class="verse-body">qui tenet vultum solii sui et expandit super illud nebulam suam</span></p>
<p id="job-26-10"><span class="verse-num">26:10</span> <span class="verse-body">terminum circumdedit aquis usque dum finiantur lux et tenebrae</span></p>
<p id="job-26-11"><span class="verse-num">26:11</span> <span class="verse-body">columnae caeli contremescunt et pavent ad nutum eius</span></p>
<p id="job-26-12"><span class="verse-num">26:12</span> <span class="verse-body">in fortitudine illius repente maria congregata sunt et prudentia eius percussit superbum</span></p>
<p id="job-26-13"><span class="verse-num">26:13</span> <span class="verse-body">spiritus eius ornavit caelos et obsetricante manu eius eductus est coluber tortuosus</span></p>
<p id="job-26-14"><span class="verse-num">26:14</span> <span class="verse-body">ecce haec ex parte dicta sunt viarum eius et cum vix parvam stillam sermonis eius audierimus quis poterit tonitruum magnitudinis illius intueri __________________________________________________________________</span></p>
<h2 id="job-ch-27">Chapter 27</h2>
<p class="verses"><a href="#job-27-1">1</a> <a href="#job-27-2">2</a> <a href="#job-27-3">3</a> <a href="#job-27-4">4</a> <a href="#job-27-5">5</a> <a href="#job-27-6">6</a> <a href="#job-27-7">7</a> <a href="#job-27-8">8</a> <a href="#job-27-9">9</a> <a href="#job-27-10">10</a> <a href="#job-27-11">11</a> <a href="#job-27-12">12</a> <a href="#job-27-13">13</a> <a href="#job-27-14">14</a> <a href="#job-27-15">15</a> <a href="#job-27-16">16</a> <a href="#job-27-17">17</a> <a href="#job-27-18">18</a> <a href="#job-27-19">19</a> <a href="#job-27-20">20</a> <a href="#job-27-21">21</a> <a href="#job-27-22">22</a> <a href="#job-27-23">23</a></p>
<p id="job-27-1"><span class="verse-num">27:1</span> <span class="verse-body">addidit quoque Iob adsumens parabolam suam et dixit</span></p>
<p id="job-27-2"><span class="verse-num">27:2</span> <span class="verse-body">vivit Deus qui abstulit iudicium meum et Omnipotens qui ad amaritudinem adduxit animam meam</span></p>
<p id="job-27-3"><span class="verse-num">27:3</span> <span class="verse-body">quia donec superest halitus in me et spiritus Dei in naribus meis</span></p>
<p id="job-27-4"><span class="verse-num">27:4</span> <span class="verse-body">non loquentur labia mea iniquitatem nec lingua mea meditabitur mendacium</span></p>
<p id="job-27-5"><span class="verse-num">27:5</span> <span class="verse-body">absit a me ut iustos vos esse iudicem donec deficiam non recedam ab innocentia mea</span></p>
<p id="job-27-6"><span class="verse-num">27:6</span> <span class="verse-body">iustificationem meam quam coepi tenere non deseram nec enim reprehendit me cor meum in omni vita mea</span></p>
<p id="job-27-7"><span class="verse-num">27:7</span> <span class="verse-body">sit ut impius inimicus meus et adversarius meus quasi iniquus</span></p>
<p id="job-27-8"><span class="verse-num">27:8</span> <span class="verse-body">quae enim spes est hypocritae si avare rapiat et non liberet Deus animam eius</span></p>
<p id="job-27-9"><span class="verse-num">27:9</span> <span class="verse-body">numquid clamorem eius Deus audiet cum venerit super illum angustia</span></p>
<p id="job-27-10"><span class="verse-num">27:10</span> <span class="verse-body">aut poterit in Omnipotente delectari et invocare Deum in omni tempore</span></p>
<p id="job-27-11"><span class="verse-num">27:11</span> <span class="verse-body">docebo vos per manum Dei quae Omnipotens habeat nec abscondam</span></p>
<p id="job-27-12"><span class="verse-num">27:12</span> <span class="verse-body">ecce vos omnes nostis et quid sine causa vana loquimini</span></p>
<p id="job-27-13"><span class="verse-num">27:13</span> <span class="verse-body">haec est pars hominis impii apud Deum et hereditas violentorum quam ab Omnipotente suscipient</span></p>
<p id="job-27-14"><span class="verse-num">27:14</span> <span class="verse-body">si multiplicati fuerint filii eius in gladio erunt et nepotes eius non saturabuntur pane</span></p>
<p id="job-27-15"><span class="verse-num">27:15</span> <span class="verse-body">qui reliqui fuerint ex eo sepelientur in interitu et viduae illius non plorabunt</span></p>
<p id="job-27-16"><span class="verse-num">27:16</span> <span class="verse-body">si conportaverit quasi terram argentum et sicut lutum praeparaverit vestimenta</span></p>
<p id="job-27-17"><span class="verse-num">27:17</span> <span class="verse-body">praeparabit quidem sed iustus vestietur illis et argentum innocens dividet</span></p>
<p id="job-27-18"><span class="verse-num">27:18</span> <span class="verse-body">aedificavit sicut tinea domum suam et sicut custos fecit umbraculum</span></p>
<p id="job-27-19"><span class="verse-num">27:19</span> <span class="verse-body">dives cum dormierit nihil secum auferet aperit oculos suos et nihil inveniet</span></p>
<p id="job-27-20"><span class="verse-num">27:20</span> <span class="verse-body">adprehendit eum quasi aqua inopia nocte opprimet eum tempestas</span></p>
<p id="job-27-21"><span class="verse-num">27:21</span> <span class="verse-body">tollet eum ventus urens et auferet et velut turbo rapiet eum de loco suo</span></p>
<p id="job-27-22"><span class="verse-num">27:22</span> <span class="verse-body">et mittet super eum et non parcet de manu eius fugiens fugiet</span></p>
<p id="job-27-23"><span class="verse-num">27:23</span> <span class="verse-body">stringet super eum manus suas et sibilabit super illum intuens locum eius __________________________________________________________________</span></p>
<h2 id="job-ch-28">Chapter 28</h2>
<p class="verses"><a href="#job-28-1">1</a> <a href="#job-28-2">2</a> <a href="#job-28-3">3</a> <a href="#job-28-4">4</a> <a href="#job-28-5">5</a> <a href="#job-28-6">6</a> <a href="#job-28-7">7</a> <a href="#job-28-8">8</a> <a href="#job-28-9">9</a> <a href="#job-28-10">10</a> <a href="#job-28-11">11</a> <a href="#job-28-12">12</a> <a href="#job-28-13">13</a> <a href="#job-28-14">14</a> <a href="#job-28-15">15</a> <a href="#job-28-16">16</a> <a href="#job-28-17">17</a> <a href="#job-28-18">18</a> <a href="#job-28-19">19</a> <a href="#job-28-20">20</a> <a href="#job-28-21">21</a> <a href="#job-28-22">22</a> <a href="#job-28-23">23</a> <a href="#job-28-24">24</a> <a href="#job-28-25">25</a> <a href="#job-28-26">26</a> <a href="#job-28-27">27</a> <a href="#job-28-28">28</a></p>
<p id="job-28-1"><span class="verse-num">28:1</span> <span class="verse-body">habet argentum venarum suarum principia et auro locus est in quo conflatur</span></p>
<p id="job-28-2"><span class="verse-num">28:2</span> <span class="verse-body">ferrum de terra tollitur et lapis solutus calore in aes vertitur</span></p>
<p id="job-28-3"><span class="verse-num">28:3</span> <span class="verse-body">tempus posuit tenebris et universorum finem ipse considerat lapidem quoque caliginis et umbram mortis</span></p>
<p id="job-28-4"><span class="verse-num">28:4</span> <span class="verse-body">dividit torrens a populo peregrinante eos quos oblitus est pes egentis hominum et invios</span></p>
<p id="job-28-5"><span class="verse-num">28:5</span> <span class="verse-body">terra de qua oriebatur panis in loco suo igne subversa est</span></p>
<p id="job-28-6"><span class="verse-num">28:6</span> <span class="verse-body">locus sapphyri lapides eius et glebae illius aurum</span></p>
<p id="job-28-7"><span class="verse-num">28:7</span> <span class="verse-body">semitam ignoravit avis nec intuitus est oculus vulturis</span></p>
<p id="job-28-8"><span class="verse-num">28:8</span> <span class="verse-body">non calcaverunt eam filii institorum nec pertransivit per eam leaena</span></p>
<p id="job-28-9"><span class="verse-num">28:9</span> <span class="verse-body">ad silicem extendit manum suam subvertit a radicibus montes</span></p>
<p id="job-28-10"><span class="verse-num">28:10</span> <span class="verse-body">in petris rivos excidit et omne pretiosum vidit oculus eius</span></p>
<p id="job-28-11"><span class="verse-num">28:11</span> <span class="verse-body">profunda quoque fluviorum scrutatus est et abscondita produxit in lucem</span></p>
<p id="job-28-12"><span class="verse-num">28:12</span> <span class="verse-body">sapientia vero ubi invenitur et quis est locus intellegentiae</span></p>
<p id="job-28-13"><span class="verse-num">28:13</span> <span class="verse-body">nescit homo pretium eius nec invenitur in terra suaviter viventium</span></p>
<p id="job-28-14"><span class="verse-num">28:14</span> <span class="verse-body">abyssus dicit non est in me et mare loquitur non est mecum</span></p>
<p id="job-28-15"><span class="verse-num">28:15</span> <span class="verse-body">non dabitur aurum obrizum pro ea nec adpendetur argentum in commutatione eius</span></p>
<p id="job-28-16"><span class="verse-num">28:16</span> <span class="verse-body">non conferetur tinctis Indiae coloribus nec lapidi sardonico pretiosissimo vel sapphyro</span></p>
<p id="job-28-17"><span class="verse-num">28:17</span> <span class="verse-body">non adaequabitur ei aurum vel vitrum nec commutabuntur pro ea vasa auri</span></p>
<p id="job-28-18"><span class="verse-num">28:18</span> <span class="verse-body">excelsa et eminentia non memorabuntur conparatione eius trahitur autem sapientia de occultis</span></p>
<p id="job-28-19"><span class="verse-num">28:19</span> <span class="verse-body">non adaequabitur ei topazium de Aethiopia nec tincturae mundissimae conponetur</span></p>
<p id="job-28-20"><span class="verse-num">28:20</span> <span class="verse-body">unde ergo sapientia veniet et quis est locus intellegentiae</span></p>
<p id="job-28-21"><span class="verse-num">28:21</span> <span class="verse-body">abscondita est ab oculis omnium viventium volucres quoque caeli latet</span></p>
<p id="job-28-22"><span class="verse-num">28:22</span> <span class="verse-body">perditio et mors dixerunt auribus nostris audivimus famam eius</span></p>
<p id="job-28-23"><span class="verse-num">28:23</span> <span class="verse-body">Deus intellegit viam eius et ipse novit locum illius</span></p>
<p id="job-28-24"><span class="verse-num">28:24</span> <span class="verse-body">ipse enim fines mundi intuetur et omnia quae sub caelo sunt respicit</span></p>
<p id="job-28-25"><span class="verse-num">28:25</span> <span class="verse-body">qui fecit ventis pondus et aquas adpendit mensura</span></p>
<p id="job-28-26"><span class="verse-num">28:26</span> <span class="verse-body">quando ponebat pluviis legem et viam procellis sonantibus</span></p>
<p id="job-28-27"><span class="verse-num">28:27</span> <span class="verse-body">tunc vidit illam et enarravit et praeparavit et investigavit</span></p>
<p id="job-28-28"><span class="verse-num">28:28</span> <span class="verse-body">et dixit homini ecce timor Domini ipsa est sapientia et recedere a malo intellegentia __________________________________________________________________</span></p>
<h2 id="job-ch-29">Chapter 29</h2>
<p class="verses"><a href="#job-29-1">1</a> <a href="#job-29-2">2</a> <a href="#job-29-3">3</a> <a href="#job-29-4">4</a> <a href="#job-29-5">5</a> <a href="#job-29-6">6</a> <a href="#job-29-7">7</a> <a href="#job-29-8">8</a> <a href="#job-29-9">9</a> <a href="#job-29-10">10</a> <a href="#job-29-11">11</a> <a href="#job-29-12">12</a> <a href="#job-29-13">13</a> <a href="#job-29-14">14</a> <a href="#job-29-15">15</a> <a href="#job-29-16">16</a> <a href="#job-29-17">17</a> <a href="#job-29-18">18</a> <a href="#job-29-19">19</a> <a href="#job-29-20">20</a> <a href="#job-29-21">21</a> <a href="#job-29-22">22</a> <a href="#job-29-23">23</a> <a href="#job-29-24">24</a> <a href="#job-29-25">25</a></p>
<p id="job-29-1"><span class="verse-num">29:1</span> <span class="verse-body">addidit quoque Iob adsumens parabolam suam et dixit</span></p>
<p id="job-29-2"><span class="verse-num">29:2</span> <span class="verse-body">quis mihi tribuat ut sim iuxta menses pristinos secundum dies quibus Deus custodiebat me</span></p>
<p id="job-29-3"><span class="verse-num">29:3</span> <span class="verse-body">quando splendebat lucerna eius super caput meum et ad lumen eius ambulabam in tenebris</span></p>
<p id="job-29-4"><span class="verse-num">29:4</span> <span class="verse-body">sicut fui in diebus adulescentiae meae quando secreto Deus erat in tabernaculo meo</span></p>
<p id="job-29-5"><span class="verse-num">29:5</span> <span class="verse-body">quando erat Omnipotens mecum et in circuitu meo pueri mei</span></p>
<p id="job-29-6"><span class="verse-num">29:6</span> <span class="verse-body">quando lavabam pedes meos butyro et petra fundebat mihi rivos olei</span></p>
<p id="job-29-7"><span class="verse-num">29:7</span> <span class="verse-body">quando procedebam ad portam civitatis et in platea parabant cathedram mihi</span></p>
<p id="job-29-8"><span class="verse-num">29:8</span> <span class="verse-body">videbant me iuvenes et abscondebantur et senes adsurgentes stabant</span></p>
<p id="job-29-9"><span class="verse-num">29:9</span> <span class="verse-body">principes cessabant loqui et digitum superponebant ori suo</span></p>
<p id="job-29-10"><span class="verse-num">29:10</span> <span class="verse-body">vocem suam cohibebant duces et lingua eorum gutturi suo adherebat</span></p>
<p id="job-29-11"><span class="verse-num">29:11</span> <span class="verse-body">auris audiens beatificabat me et oculus videns testimonium reddebat mihi</span></p>
<p id="job-29-12"><span class="verse-num">29:12</span> <span class="verse-body">quod liberassem pauperem vociferantem et pupillum cui non esset adiutor</span></p>
<p id="job-29-13"><span class="verse-num">29:13</span> <span class="verse-body">benedictio perituri super me veniebat et cor viduae consolatus sum</span></p>
<p id="job-29-14"><span class="verse-num">29:14</span> <span class="verse-body">iustitia indutus sum et vestivit me sicut vestimento et diademate iudicio meo</span></p>
<p id="job-29-15"><span class="verse-num">29:15</span> <span class="verse-body">oculus fui caeco et pes claudo</span></p>
<p id="job-29-16"><span class="verse-num">29:16</span> <span class="verse-body">pater eram pauperum et causam quam nesciebam diligentissime investigabam</span></p>
<p id="job-29-17"><span class="verse-num">29:17</span> <span class="verse-body">conterebam molas iniqui et de dentibus illius auferebam praedam</span></p>
<p id="job-29-18"><span class="verse-num">29:18</span> <span class="verse-body">dicebamque in nidulo meo moriar et sicut palma multiplicabo dies</span></p>
<p id="job-29-19"><span class="verse-num">29:19</span> <span class="verse-body">radix mea aperta est secus aquas et ros morabitur in messione mea</span></p>
<p id="job-29-20"><span class="verse-num">29:20</span> <span class="verse-body">gloria mea semper innovabitur et arcus meus in manu mea instaurabitur</span></p>
<p id="job-29-21"><span class="verse-num">29:21</span> <span class="verse-body">qui me audiebant expectabant sententiam et intenti tacebant ad consilium meum</span></p>
<p id="job-29-22"><span class="verse-num">29:22</span> <span class="verse-body">verbis meis addere nihil audebant et super illos stillabat eloquium meum</span></p>
<p id="job-29-23"><span class="verse-num">29:23</span> <span class="verse-body">expectabant me sicut pluviam et os suum aperiebant quasi ad imbrem serotinum</span></p>
<p id="job-29-24"><span class="verse-num">29:24</span> <span class="verse-body">si quando ridebam ad eos non credebant et lux vultus mei non cadebat in terram</span></p>
<p id="job-29-25"><span class="verse-num">29:25</span> <span class="verse-body">si voluissem ire ad eos sedebam primus cumque sederem quasi rex circumstante exercitu eram tamen maerentium consolator __________________________________________________________________</span></p>
<h2 id="job-ch-30">Chapter 30</h2>
<p class="verses"><a href="#job-30-1">1</a> <a href="#job-30-2">2</a> <a href="#job-30-3">3</a> <a href="#job-30-4">4</a> <a href="#job-30-5">5</a> <a href="#job-30-6">6</a> <a href="#job-30-7">7</a> <a href="#job-30-8">8</a> <a href="#job-30-9">9</a> <a href="#job-30-10">10</a> <a href="#job-30-11">11</a> <a href="#job-30-12">12</a> <a href="#job-30-13">13</a> <a href="#job-30-14">14</a> <a href="#job-30-15">15</a> <a href="#job-30-16">16</a> <a href="#job-30-17">17</a> <a href="#job-30-18">18</a> <a href="#job-30-19">19</a> <a href="#job-30-20">20</a> <a href="#job-30-21">21</a> <a href="#job-30-22">22</a> <a href="#job-30-23">23</a> <a href="#job-30-24">24</a> <a href="#job-30-25">25</a> <a href="#job-30-26">26</a> <a href="#job-30-27">27</a> <a href="#job-30-28">28</a> <a href="#job-30-29">29</a> <a href="#job-30-30">30</a> <a href="#job-30-31">31</a></p>
<p id="job-30-1"><span class="verse-num">30:1</span> <span class="verse-body">nunc autem derident me iuniores tempore quorum non dignabar patres ponere cum canibus gregis mei</span></p>
<p id="job-30-2"><span class="verse-num">30:2</span> <span class="verse-body">quorum virtus manuum erat mihi pro nihilo et vita ipsa putabantur indigni</span></p>
<p id="job-30-3"><span class="verse-num">30:3</span> <span class="verse-body">egestate et fame steriles qui rodebant in solitudine squalentes calamitate et miseria</span></p>
<p id="job-30-4"><span class="verse-num">30:4</span> <span class="verse-body">et mandebant herbas et arborum cortices et radix iuniperorum erat cibus eorum</span></p>
<p id="job-30-5"><span class="verse-num">30:5</span> <span class="verse-body">qui de convallibus ista rapientes cum singula repperissent ad ea cum clamore currebant</span></p>
<p id="job-30-6"><span class="verse-num">30:6</span> <span class="verse-body">in desertis habitabant torrentium et in cavernis terrae vel super glaream</span></p>
<p id="job-30-7"><span class="verse-num">30:7</span> <span class="verse-body">qui inter huiuscemodi laetabantur et esse sub sentibus delicias conputabant</span></p>
<p id="job-30-8"><span class="verse-num">30:8</span> <span class="verse-body">filii stultorum et ignobilium et in terra penitus non parentes</span></p>
<p id="job-30-9"><span class="verse-num">30:9</span> <span class="verse-body">nunc in eorum canticum versus sum et factus sum eis proverbium</span></p>
<p id="job-30-10"><span class="verse-num">30:10</span> <span class="verse-body">abominantur me et longe fugiunt a me et faciem meam conspuere non verentur</span></p>
<p id="job-30-11"><span class="verse-num">30:11</span> <span class="verse-body">faretram enim suam aperuit et adflixit me et frenum posuit in os meum</span></p>
<p id="job-30-12"><span class="verse-num">30:12</span> <span class="verse-body">ad dexteram orientis calamitatis meae ilico surrexerunt pedes meos subverterunt et oppresserunt quasi fluctibus semitis suis</span></p>
<p id="job-30-13"><span class="verse-num">30:13</span> <span class="verse-body">dissipaverunt itinera mea insidiati sunt mihi et praevaluerunt et non fuit qui ferret auxilium</span></p>
<p id="job-30-14"><span class="verse-num">30:14</span> <span class="verse-body">quasi rupto muro et aperta ianua inruerunt super me et ad meas miserias devoluti sunt</span></p>
<p id="job-30-15"><span class="verse-num">30:15</span> <span class="verse-body">redactus sum in nihili abstulisti quasi ventus desiderium meum et velut nubes pertransiit salus mea</span></p>
<p id="job-30-16"><span class="verse-num">30:16</span> <span class="verse-body">nunc autem in memet ipso marcescit anima mea et possident me dies adflictionis</span></p>
<p id="job-30-17"><span class="verse-num">30:17</span> <span class="verse-body">nocte os meum perforatur doloribus et qui me comedunt non dormiunt</span></p>
<p id="job-30-18"><span class="verse-num">30:18</span> <span class="verse-body">in multitudine eorum consumitur vestimentum meum et quasi capitio tunicae sic cinxerunt me</span></p>
<p id="job-30-19"><span class="verse-num">30:19</span> <span class="verse-body">conparatus sum luto et adsimilatus favillae et cineri</span></p>
<p id="job-30-20"><span class="verse-num">30:20</span> <span class="verse-body">clamo ad te et non exaudis me sto et non respicis me</span></p>
<p id="job-30-21"><span class="verse-num">30:21</span> <span class="verse-body">mutatus es mihi in crudelem et in duritia manus tuae adversaris mihi</span></p>
<p id="job-30-22"><span class="verse-num">30:22</span> <span class="verse-body">elevasti me et quasi super ventum ponens elisisti me valide</span></p>
<p id="job-30-23"><span class="verse-num">30:23</span> <span class="verse-body">scio quia morti tradas me ubi constituta domus est omni viventi</span></p>
<p id="job-30-24"><span class="verse-num">30:24</span> <span class="verse-body">verumtamen non ad consumptionem eorum emittis manum tuam et si corruerint ipse salvabis</span></p>
<p id="job-30-25"><span class="verse-num">30:25</span> <span class="verse-body">flebam quondam super eum qui adflictus erat et conpatiebatur anima mea pauperi</span></p>
<p id="job-30-26"><span class="verse-num">30:26</span> <span class="verse-body">expectabam bona et venerunt mihi mala praestolabar lucem et eruperunt tenebrae</span></p>
<p id="job-30-27"><span class="verse-num">30:27</span> <span class="verse-body">interiora mea efferbuerunt absque ulla requie praevenerunt me dies adflictionis</span></p>
<p id="job-30-28"><span class="verse-num">30:28</span> <span class="verse-body">maerens incedebam sine furore consurgens in turba clamavi</span></p>
<p id="job-30-29"><span class="verse-num">30:29</span> <span class="verse-body">frater fui draconum et socius strutionum</span></p>
<p id="job-30-30"><span class="verse-num">30:30</span> <span class="verse-body">cutis mea denigrata est super me et ossa mea aruerunt prae caumate</span></p>
<p id="job-30-31"><span class="verse-num">30:31</span> <span class="verse-body">versa est in luctum cithara mea et organum meum in vocem flentium __________________________________________________________________</span></p>
<h2 id="job-ch-31">Chapter 31</h2>
<p class="verses"><a href="#job-31-1">1</a> <a href="#job-31-2">2</a> <a href="#job-31-3">3</a> <a href="#job-31-4">4</a> <a href="#job-31-5">5</a> <a href="#job-31-6">6</a> <a href="#job-31-7">7</a> <a href="#job-31-8">8</a> <a href="#job-31-9">9</a> <a href="#job-31-10">10</a> <a href="#job-31-11">11</a> <a href="#job-31-12">12</a> <a href="#job-31-13">13</a> <a href="#job-31-14">14</a> <a href="#job-31-15">15</a> <a href="#job-31-16">16</a> <a href="#job-31-17">17</a> <a href="#job-31-18">18</a> <a href="#job-31-19">19</a> <a href="#job-31-20">20</a> <a href="#job-31-21">21</a> <a href="#job-31-22">22</a> <a href="#job-31-23">23</a> <a href="#job-31-24">24</a> <a href="#job-31-25">25</a> <a href="#job-31-26">26</a> <a href="#job-31-27">27</a> <a href="#job-31-28">28</a> <a href="#job-31-29">29</a> <a href="#job-31-30">30</a> <a href="#job-31-31">31</a> <a href="#job-31-32">32</a> <a href="#job-31-33">33</a> <a href="#job-31-34">34</a> <a href="#job-31-35">35</a> <a href="#job-31-36">36</a> <a href="#job-31-37">37</a> <a href="#job-31-38">38</a> <a href="#job-31-39">39</a> <a href="#job-31-40">40</a></p>
<p id="job-31-1"><span class="verse-num">31:1</span> <span class="verse-body">pepigi foedus cum oculis meis ut ne cogitarem quidem de virgine</span></p>
<p id="job-31-2"><span class="verse-num">31:2</span> <span class="verse-body">quam enim partem haberet Deus in me desuper et hereditatem Omnipotens de excelsis</span></p>
<p id="job-31-3"><span class="verse-num">31:3</span> <span class="verse-body">numquid non perditio est iniquo et alienatio operantibus iniustitiam</span></p>
<p id="job-31-4"><span class="verse-num">31:4</span> <span class="verse-body">nonne ipse considerat vias meas et cunctos gressus meos dinumerat</span></p>
<p id="job-31-5"><span class="verse-num">31:5</span> <span class="verse-body">si ambulavi in vanitate et festinavit in dolo pes meus</span></p>
<p id="job-31-6"><span class="verse-num">31:6</span> <span class="verse-body">adpendat me in statera iusta et sciat Deus simplicitatem meam</span></p>
<p id="job-31-7"><span class="verse-num">31:7</span> <span class="verse-body">si declinavit gressus meus de via et si secutum est oculos meos cor meum et in manibus meis adhesit macula</span></p>
<p id="job-31-8"><span class="verse-num">31:8</span> <span class="verse-body">seram et alius comedat et progenies mea eradicetur</span></p>
<p id="job-31-9"><span class="verse-num">31:9</span> <span class="verse-body">si deceptum est cor meum super mulierem et si ad ostium amici mei insidiatus sum</span></p>
<p id="job-31-10"><span class="verse-num">31:10</span> <span class="verse-body">scortum sit alteri uxor mea et super illam incurventur alii</span></p>
<p id="job-31-11"><span class="verse-num">31:11</span> <span class="verse-body">hoc enim nefas est et iniquitas maxima</span></p>
<p id="job-31-12"><span class="verse-num">31:12</span> <span class="verse-body">ignis est usque ad perditionem devorans et omnia eradicans genimina</span></p>
<p id="job-31-13"><span class="verse-num">31:13</span> <span class="verse-body">si contempsi subire iudicium cum servo meo et ancillae meae cum disceptarent adversum me</span></p>
<p id="job-31-14"><span class="verse-num">31:14</span> <span class="verse-body">quid enim faciam cum surrexerit ad iudicandum Deus et cum quaesierit quid respondebo illi</span></p>
<p id="job-31-15"><span class="verse-num">31:15</span> <span class="verse-body">numquid non in utero fecit me qui et illum operatus est et formavit in vulva unus</span></p>
<p id="job-31-16"><span class="verse-num">31:16</span> <span class="verse-body">si negavi quod volebant pauperibus et oculos viduae expectare feci</span></p>
<p id="job-31-17"><span class="verse-num">31:17</span> <span class="verse-body">si comedi buccellam meam solus et non comedit pupillus ex ea</span></p>
<p id="job-31-18"><span class="verse-num">31:18</span> <span class="verse-body">quia ab infantia mea crevit mecum miseratio et de utero matris meae egressa est mecum</span></p>
<p id="job-31-19"><span class="verse-num">31:19</span> <span class="verse-body">si despexi pereuntem eo quod non habuerit indumentum et absque operimento pauperem</span></p>
<p id="job-31-20"><span class="verse-num">31:20</span> <span class="verse-body">si non benedixerunt mihi latera eius et de velleribus ovium mearum calefactus est</span></p>
<p id="job-31-21"><span class="verse-num">31:21</span> <span class="verse-body">si levavi super pupillum manum meam etiam cum viderem me in porta superiorem</span></p>
<p id="job-31-22"><span class="verse-num">31:22</span> <span class="verse-body">umerus meus a iunctura sua cadat et brachium meum cum suis ossibus confringatur</span></p>
<p id="job-31-23"><span class="verse-num">31:23</span> <span class="verse-body">semper enim quasi tumentes super me fluctus timui Deum et pondus eius ferre non potui</span></p>
<p id="job-31-24"><span class="verse-num">31:24</span> <span class="verse-body">si putavi aurum robur meum et obrizae dixi fiducia mea</span></p>
<p id="job-31-25"><span class="verse-num">31:25</span> <span class="verse-body">si laetatus sum super multis divitiis meis et quia plurima repperit manus mea</span></p>
<p id="job-31-26"><span class="verse-num">31:26</span> <span class="verse-body">si vidi solem cum fulgeret et lunam incedentem clare</span></p>
<p id="job-31-27"><span class="verse-num">31:27</span> <span class="verse-body">et lactatum est in abscondito cor meum et osculatus sum manum meam ore meo</span></p>
<p id="job-31-28"><span class="verse-num">31:28</span> <span class="verse-body">quae est iniquitas maxima et negatio contra Deum altissimum</span></p>
<p id="job-31-29"><span class="verse-num">31:29</span> <span class="verse-body">si gavisus sum ad ruinam eius qui me oderat et exultavi quod invenisset eum malum</span></p>
<p id="job-31-30"><span class="verse-num">31:30</span> <span class="verse-body">non enim dedi ad peccandum guttur meum ut expeterem maledicens animam eius</span></p>
<p id="job-31-31"><span class="verse-num">31:31</span> <span class="verse-body">si non dixerunt viri tabernaculi mei quis det de carnibus eius ut saturemur</span></p>
<p id="job-31-32"><span class="verse-num">31:32</span> <span class="verse-body">foris non mansit peregrinus ostium meum viatori patuit</span></p>
<p id="job-31-33"><span class="verse-num">31:33</span> <span class="verse-body">si abscondi quasi homo peccatum meum et celavi in sinu meo iniquitatem meam</span></p>
<p id="job-31-34"><span class="verse-num">31:34</span> <span class="verse-body">si expavi ad multitudinem nimiam et despectio propinquorum terruit me et non magis tacui nec egressus sum ostium</span></p>
<p id="job-31-35"><span class="verse-num">31:35</span> <span class="verse-body">quis mihi tribuat auditorem ut desiderium meum Omnipotens audiat et librum scribat ipse qui iudicat</span></p>
<p id="job-31-36"><span class="verse-num">31:36</span> <span class="verse-body">ut in umero meo portem illum et circumdem illum quasi coronam mihi</span></p>
<p id="job-31-37"><span class="verse-num">31:37</span> <span class="verse-body">per singulos gradus meos pronuntiabo illum et quasi principi offeram eum</span></p>
<p id="job-31-38"><span class="verse-num">31:38</span> <span class="verse-body">si adversum me terra mea clamat et cum ipsa sulci eius deflent</span></p>
<p id="job-31-39"><span class="verse-num">31:39</span> <span class="verse-body">si fructus eius comedi absque pecunia et animam agricolarum eius adflixi</span></p>
<p id="job-31-40"><span class="verse-num">31:40</span> <span class="verse-body">pro frumento oriatur mihi tribulus et pro hordeo spina finita sunt verba Iob __________________________________________________________________</span></p>
<h2 id="job-ch-32">Chapter 32</h2>
<p class="verses"><a href="#job-32-1">1</a> <a href="#job-32-2">2</a> <a href="#job-32-3">3</a> <a href="#job-32-4">4</a> <a href="#job-32-5">5</a> <a href="#job-32-6">6</a> <a href="#job-32-7">7</a> <a href="#job-32-8">8</a> <a href="#job-32-9">9</a> <a href="#job-32-10">10</a> <a href="#job-32-11">11</a> <a href="#job-32-12">12</a> <a href="#job-32-13">13</a> <a href="#job-32-14">14</a> <a href="#job-32-15">15</a> <a href="#job-32-16">16</a> <a href="#job-32-17">17</a> <a href="#job-32-18">18</a> <a href="#job-32-19">19</a> <a href="#job-32-20">20</a> <a href="#job-32-21">21</a> <a href="#job-32-22">22</a></p>
<p id="job-32-1"><span class="verse-num">32:1</span> <span class="verse-body">omiserunt autem tres viri isti respondere Iob eo quod iustus sibi videretur</span></p>
<p id="job-32-2"><span class="verse-num">32:2</span> <span class="verse-body">et iratus indignatusque Heliu filius Barachel Buzites de cognatione Ram iratus est autem adversus Iob eo quod iustum se esse diceret coram Deo</span></p>
<p id="job-32-3"><span class="verse-num">32:3</span> <span class="verse-body">porro adversum amicos eius indignatus est eo quod non invenissent responsionem rationabilem sed tantummodo condemnassent Iob</span></p>
<p id="job-32-4"><span class="verse-num">32:4</span> <span class="verse-body">igitur Heliu expectavit Iob loquentem eo quod seniores se essent qui loquebantur</span></p>
<p id="job-32-5"><span class="verse-num">32:5</span> <span class="verse-body">cum autem vidisset quod tres respondere non potuissent iratus est vehementer</span></p>
<p id="job-32-6"><span class="verse-num">32:6</span> <span class="verse-body">respondensque Heliu filius Barachel Buzites dixit iunior sum tempore vos autem antiquiores idcirco dimisso capite veritus sum indicare vobis meam sententiam</span></p>
<p id="job-32-7"><span class="verse-num">32:7</span> <span class="verse-body">sperabam enim quod aetas prolixior loqueretur et annorum multitudo doceret sapientiam</span></p>
<p id="job-32-8"><span class="verse-num">32:8</span> <span class="verse-body">sed ut video spiritus est in hominibus et inspiratio Omnipotentis dat intellegentiam</span></p>
<p id="job-32-9"><span class="verse-num">32:9</span> <span class="verse-body">non sunt longevi sapientes nec senes intellegunt iudicium</span></p>
<p id="job-32-10"><span class="verse-num">32:10</span> <span class="verse-body">ideo dicam audite me ostendam vobis etiam ego meam scientiam</span></p>
<p id="job-32-11"><span class="verse-num">32:11</span> <span class="verse-body">expectavi enim sermones vestros audivi prudentiam vestram donec disceptaremini sermonibus</span></p>
<p id="job-32-12"><span class="verse-num">32:12</span> <span class="verse-body">et donec putabam vos aliquid dicere considerabam sed ut video non est qui arguere possit Iob et respondere ex vobis sermonibus eius</span></p>
<p id="job-32-13"><span class="verse-num">32:13</span> <span class="verse-body">ne forte dicatis invenimus sapientiam Deus proiecit eum non homo</span></p>
<p id="job-32-14"><span class="verse-num">32:14</span> <span class="verse-body">nihil locutus est mihi et ego non secundum vestros sermones respondebo illi</span></p>
<p id="job-32-15"><span class="verse-num">32:15</span> <span class="verse-body">extimuerunt non responderunt ultra abstuleruntque a se eloquia</span></p>
<p id="job-32-16"><span class="verse-num">32:16</span> <span class="verse-body">quoniam igitur expectavi et non sunt locuti steterunt nec responderunt ultra</span></p>
<p id="job-32-17"><span class="verse-num">32:17</span> <span class="verse-body">respondebo et ego partem meam et ostendam scientiam meam</span></p>
<p id="job-32-18"><span class="verse-num">32:18</span> <span class="verse-body">plenus sum enim sermonibus et coartat me spiritus uteri mei</span></p>
<p id="job-32-19"><span class="verse-num">32:19</span> <span class="verse-body">en venter meus quasi mustum absque spiraculo quod lagunculas novas disrumpit</span></p>
<p id="job-32-20"><span class="verse-num">32:20</span> <span class="verse-body">loquar et respirabo paululum aperiam labia mea et respondebo</span></p>
<p id="job-32-21"><span class="verse-num">32:21</span> <span class="verse-body">non accipiam personam viri et Deum homini non aequabo</span></p>
<p id="job-32-22"><span class="verse-num">32:22</span> <span class="verse-body">nescio enim quamdiu subsistam et si post modicum tollat me factor meus __________________________________________________________________</span></p>
<h2 id="job-ch-33">Chapter 33</h2>
<p class="verses"><a href="#job-33-1">1</a> <a href="#job-33-2">2</a> <a href="#job-33-3">3</a> <a href="#job-33-4">4</a> <a href="#job-33-5">5</a> <a href="#job-33-6">6</a> <a href="#job-33-7">7</a> <a href="#job-33-8">8</a> <a href="#job-33-9">9</a> <a href="#job-33-10">10</a> <a href="#job-33-11">11</a> <a href="#job-33-12">12</a> <a href="#job-33-13">13</a> <a href="#job-33-14">14</a> <a href="#job-33-15">15</a> <a href="#job-33-16">16</a> <a href="#job-33-17">17</a> <a href="#job-33-18">18</a> <a href="#job-33-19">19</a> <a href="#job-33-20">20</a> <a href="#job-33-21">21</a> <a href="#job-33-22">22</a> <a href="#job-33-23">23</a> <a href="#job-33-24">24</a> <a href="#job-33-25">25</a> <a href="#job-33-26">26</a> <a href="#job-33-27">27</a> <a href="#job-33-28">28</a> <a href="#job-33-29">29</a> <a href="#job-33-30">30</a> <a href="#job-33-31">31</a> <a href="#job-33-32">32</a> <a href="#job-33-33">33</a></p>
<p id="job-33-1"><span class="verse-num">33:1</span> <span class="verse-body">audi igitur Iob eloquia mea et omnes sermones meos ausculta</span></p>
<p id="job-33-2"><span class="verse-num">33:2</span> <span class="verse-body">ecce aperui os meum loquatur lingua mea in faucibus meis</span></p>
<p id="job-33-3"><span class="verse-num">33:3</span> <span class="verse-body">simplici corde meo sermones mei et sententiam labia mea puram loquentur</span></p>
<p id="job-33-4"><span class="verse-num">33:4</span> <span class="verse-body">spiritus Dei fecit me et spiraculum Omnipotentis vivificavit me</span></p>
<p id="job-33-5"><span class="verse-num">33:5</span> <span class="verse-body">si potes responde mihi et adversus faciem meam consiste</span></p>
<p id="job-33-6"><span class="verse-num">33:6</span> <span class="verse-body">ecce et me sicut et te fecit Deus et de eodem luto ego quoque formatus sum</span></p>
<p id="job-33-7"><span class="verse-num">33:7</span> <span class="verse-body">verumtamen miraculum meum non te terreat et eloquentia mea non sit tibi gravis</span></p>
<p id="job-33-8"><span class="verse-num">33:8</span> <span class="verse-body">dixisti ergo in auribus meis et vocem verborum audivi</span></p>
<p id="job-33-9"><span class="verse-num">33:9</span> <span class="verse-body">mundus sum ego absque delicto inmaculatus et non est iniquitas in me</span></p>
<p id="job-33-10"><span class="verse-num">33:10</span> <span class="verse-body">quia querellas in me repperit ideo arbitratus est me inimicum sibi</span></p>
<p id="job-33-11"><span class="verse-num">33:11</span> <span class="verse-body">posuit in nervo pedes meos custodivit omnes semitas meas</span></p>
<p id="job-33-12"><span class="verse-num">33:12</span> <span class="verse-body">hoc est ergo in quo non es iustificatus respondebo tibi quia maior sit Deus homine</span></p>
<p id="job-33-13"><span class="verse-num">33:13</span> <span class="verse-body">adversum eum contendis quod non ad omnia verba responderit tibi</span></p>
<p id="job-33-14"><span class="verse-num">33:14</span> <span class="verse-body">semel loquitur Deus et secundo id ipsum non repetit</span></p>
<p id="job-33-15"><span class="verse-num">33:15</span> <span class="verse-body">per somnium in visione nocturna quando inruit sopor super homines et dormiunt in lectulo</span></p>
<p id="job-33-16"><span class="verse-num">33:16</span> <span class="verse-body">tunc aperit aures virorum et erudiens eos instruit disciplinam</span></p>
<p id="job-33-17"><span class="verse-num">33:17</span> <span class="verse-body">ut avertat hominem ab his quae facit et liberet eum de superbia</span></p>
<p id="job-33-18"><span class="verse-num">33:18</span> <span class="verse-body">eruens animam eius a corruptione et vitam illius ut non transeat in gladium</span></p>
<p id="job-33-19"><span class="verse-num">33:19</span> <span class="verse-body">increpat quoque per dolorem in lectulo et omnia ossa eius marcescere facit</span></p>
<p id="job-33-20"><span class="verse-num">33:20</span> <span class="verse-body">abominabilis ei fit in vita sua panis et animae illius cibus ante desiderabilis</span></p>
<p id="job-33-21"><span class="verse-num">33:21</span> <span class="verse-body">tabescet caro eius et ossa quae tecta fuerant nudabuntur</span></p>
<p id="job-33-22"><span class="verse-num">33:22</span> <span class="verse-body">adpropinquabit corruptioni anima eius et vita illius mortiferis</span></p>
<p id="job-33-23"><span class="verse-num">33:23</span> <span class="verse-body">si fuerit pro eo angelus loquens unum de milibus ut adnuntiet hominis aequitatem</span></p>
<p id="job-33-24"><span class="verse-num">33:24</span> <span class="verse-body">miserebitur eius et dicet libera eum et non descendat in corruptionem inveni in quo ei propitier</span></p>
<p id="job-33-25"><span class="verse-num">33:25</span> <span class="verse-body">consumpta est caro eius a suppliciis revertatur ad dies adulescentiae suae</span></p>
<p id="job-33-26"><span class="verse-num">33:26</span> <span class="verse-body">deprecabitur Deum et placabilis ei erit et videbit faciem eius in iubilo et reddet homini iustitiam suam</span></p>
<p id="job-33-27"><span class="verse-num">33:27</span> <span class="verse-body">respiciet homines et dicet peccavi et vere deliqui et ut eram dignus non recepi</span></p>
<p id="job-33-28"><span class="verse-num">33:28</span> <span class="verse-body">liberavit animam suam ne pergeret in interitum sed vivens lucem videret</span></p>
<p id="job-33-29"><span class="verse-num">33:29</span> <span class="verse-body">ecce haec omnia operatur Deus tribus vicibus per singulos</span></p>
<p id="job-33-30"><span class="verse-num">33:30</span> <span class="verse-body">ut revocet animas eorum a corruptione et inluminet luce viventium</span></p>
<p id="job-33-31"><span class="verse-num">33:31</span> <span class="verse-body">adtende Iob et audi me et tace dum ego loquar</span></p>
<p id="job-33-32"><span class="verse-num">33:32</span> <span class="verse-body">si autem habes quod loquaris responde mihi loquere volo enim te apparere iustum</span></p>
<p id="job-33-33"><span class="verse-num">33:33</span> <span class="verse-body">quod si non habes audi me tace et docebo te sapientiam __________________________________________________________________</span></p>
<h2 id="job-ch-34">Chapter 34</h2>
<p class="verses"><a href="#job-34-1">1</a> <a href="#job-34-2">2</a> <a href="#job-34-3">3</a> <a href="#job-34-4">4</a> <a href="#job-34-5">5</a> <a href="#job-34-6">6</a> <a href="#job-34-7">7</a> <a href="#job-34-8">8</a> <a href="#job-34-9">9</a> <a href="#job-34-10">10</a> <a href="#job-34-11">11</a> <a href="#job-34-12">12</a> <a href="#job-34-13">13</a> <a href="#job-34-14">14</a> <a href="#job-34-15">15</a> <a href="#job-34-16">16</a> <a href="#job-34-17">17</a> <a href="#job-34-18">18</a> <a href="#job-34-19">19</a> <a href="#job-34-20">20</a> <a href="#job-34-21">21</a> <a href="#job-34-22">22</a> <a href="#job-34-23">23</a> <a href="#job-34-24">24</a> <a href="#job-34-25">25</a> <a href="#job-34-26">26</a> <a href="#job-34-27">27</a> <a href="#job-34-28">28</a> <a href="#job-34-29">29</a> <a href="#job-34-30">30</a> <a href="#job-34-31">31</a> <a href="#job-34-32">32</a> <a href="#job-34-33">33</a> <a href="#job-34-34">34</a> <a href="#job-34-35">35</a> <a href="#job-34-36">36</a> <a href="#job-34-37">37</a></p>
<p id="job-34-1"><span class="verse-num">34:1</span> <span class="verse-body">pronuntians itaque Heliu etiam haec locutus est</span></p>
<p id="job-34-2"><span class="verse-num">34:2</span> <span class="verse-body">audite sapientes verba mea et eruditi auscultate me</span></p>
<p id="job-34-3"><span class="verse-num">34:3</span> <span class="verse-body">auris enim verba probat et guttur escas gustu diiudicat</span></p>
<p id="job-34-4"><span class="verse-num">34:4</span> <span class="verse-body">iudicium eligamus nobis et inter nos videamus quid sit melius</span></p>
<p id="job-34-5"><span class="verse-num">34:5</span> <span class="verse-body">quia dixit Iob iustus sum et Deus subvertit iudicium meum</span></p>
<p id="job-34-6"><span class="verse-num">34:6</span> <span class="verse-body">in iudicando enim me mendacium est violenta sagitta mea absque ullo peccato</span></p>
<p id="job-34-7"><span class="verse-num">34:7</span> <span class="verse-body">quis est vir ut est Iob qui bibit subsannationem quasi aquam</span></p>
<p id="job-34-8"><span class="verse-num">34:8</span> <span class="verse-body">qui graditur cum operantibus iniquitatem et ambulat cum viris impiis</span></p>
<p id="job-34-9"><span class="verse-num">34:9</span> <span class="verse-body">dixit enim non placebit vir Deo etiam si cucurrerit cum eo</span></p>
<p id="job-34-10"><span class="verse-num">34:10</span> <span class="verse-body">ideo viri cordati audite me absit a Deo impietas et ab Omnipotente iniquitas</span></p>
<p id="job-34-11"><span class="verse-num">34:11</span> <span class="verse-body">opus enim hominis reddet ei et iuxta vias singulorum restituet</span></p>
<p id="job-34-12"><span class="verse-num">34:12</span> <span class="verse-body">vere enim Deus non condemnabit frustra nec Omnipotens subvertet iudicium</span></p>
<p id="job-34-13"><span class="verse-num">34:13</span> <span class="verse-body">quem constituit alium super terram aut quem posuit super orbem quem fabricatus est</span></p>
<p id="job-34-14"><span class="verse-num">34:14</span> <span class="verse-body">si direxerit ad eum cor suum spiritum illius et flatum ad se trahet</span></p>
<p id="job-34-15"><span class="verse-num">34:15</span> <span class="verse-body">deficiet omnis caro simul et homo in cinerem revertetur</span></p>
<p id="job-34-16"><span class="verse-num">34:16</span> <span class="verse-body">si habes ergo intellectum audi quod dicitur et ausculta vocem eloquii mei</span></p>
<p id="job-34-17"><span class="verse-num">34:17</span> <span class="verse-body">numquid qui non amat iudicium sanare potest et quomodo tu eum qui iustus est in tantum condemnas</span></p>
<p id="job-34-18"><span class="verse-num">34:18</span> <span class="verse-body">qui dicit regi apostata qui vocat duces impios</span></p>
<p id="job-34-19"><span class="verse-num">34:19</span> <span class="verse-body">qui non accipit personas principum nec cognovit tyrannum cum disceptaret contra pauperem opus enim manuum eius sunt universi</span></p>
<p id="job-34-20"><span class="verse-num">34:20</span> <span class="verse-body">subito morientur et in media nocte turbabuntur populi et pertransibunt et auferent violentum absque manu</span></p>
<p id="job-34-21"><span class="verse-num">34:21</span> <span class="verse-body">oculi enim eius super vias hominum et omnes gressus eorum considerat</span></p>
<p id="job-34-22"><span class="verse-num">34:22</span> <span class="verse-body">non sunt tenebrae et non est umbra mortis ut abscondantur ibi qui operantur iniquitatem</span></p>
<p id="job-34-23"><span class="verse-num">34:23</span> <span class="verse-body">neque enim ultra in hominis potestate est ut veniat ad Deum in iudicium</span></p>
<p id="job-34-24"><span class="verse-num">34:24</span> <span class="verse-body">conteret multos innumerabiles et stare faciet alios pro eis</span></p>
<p id="job-34-25"><span class="verse-num">34:25</span> <span class="verse-body">novit enim opera eorum et idcirco inducet noctem et conterentur</span></p>
<p id="job-34-26"><span class="verse-num">34:26</span> <span class="verse-body">quasi impios percussit eos in loco videntium</span></p>
<p id="job-34-27"><span class="verse-num">34:27</span> <span class="verse-body">qui quasi de industria recesserunt ab eo et omnes vias eius intellegere noluerunt</span></p>
<p id="job-34-28"><span class="verse-num">34:28</span> <span class="verse-body">ut pervenire facerent ad eum clamorem egeni et audiret vocem pauperum</span></p>
<p id="job-34-29"><span class="verse-num">34:29</span> <span class="verse-body">ipso enim concedente pacem quis est qui condemnet ex quo absconderit vultum quis est qui contempletur eum et super gentem et super omnes homines</span></p>
<p id="job-34-30"><span class="verse-num">34:30</span> <span class="verse-body">qui regnare facit hominem hypocritam propter peccata populi</span></p>
<p id="job-34-31"><span class="verse-num">34:31</span> <span class="verse-body">quia ergo ego locutus sum ad Deum te quoque non prohibeo</span></p>
<p id="job-34-32"><span class="verse-num">34:32</span> <span class="verse-body">si erravi tu doce me si iniquitatem locutus sum ultra non addam</span></p>
<p id="job-34-33"><span class="verse-num">34:33</span> <span class="verse-body">numquid a te Deus expetit eam quia displicuit tibi tu enim coepisti loqui et non ego quod si quid nosti melius loquere</span></p>
<p id="job-34-34"><span class="verse-num">34:34</span> <span class="verse-body">viri intellegentes loquantur mihi et vir sapiens audiat me</span></p>
<p id="job-34-35"><span class="verse-num">34:35</span> <span class="verse-body">Iob autem stulte locutus est et verba illius non sonant disciplinam</span></p>
<p id="job-34-36"><span class="verse-num">34:36</span> <span class="verse-body">pater mi probetur Iob usque ad finem ne desinas in hominibus iniquitatis</span></p>
<p id="job-34-37"><span class="verse-num">34:37</span> <span class="verse-body">quia addit super peccata sua blasphemiam inter nos interim constringatur et tunc ad iudicium provocet sermonibus suis Deum __________________________________________________________________</span></p>
<h2 id="job-ch-35">Chapter 35</h2>
<p class="verses"><a href="#job-35-1">1</a> <a href="#job-35-2">2</a> <a href="#job-35-3">3</a> <a href="#job-35-4">4</a> <a href="#job-35-5">5</a> <a href="#job-35-6">6</a> <a href="#job-35-7">7</a> <a href="#job-35-8">8</a> <a href="#job-35-9">9</a> <a href="#job-35-10">10</a> <a href="#job-35-11">11</a> <a href="#job-35-12">12</a> <a href="#job-35-13">13</a> <a href="#job-35-14">14</a> <a href="#job-35-15">15</a> <a href="#job-35-16">16</a></p>
<p id="job-35-1"><span class="verse-num">35:1</span> <span class="verse-body">igitur Heliu haec rursum locutus est</span></p>
<p id="job-35-2"><span class="verse-num">35:2</span> <span class="verse-body">numquid aequa tibi videtur tua cogitatio ut diceres iustior Deo sum</span></p>
<p id="job-35-3"><span class="verse-num">35:3</span> <span class="verse-body">dixisti enim non tibi placet quod rectum est vel quid tibi proderit si ego peccavero</span></p>
<p id="job-35-4"><span class="verse-num">35:4</span> <span class="verse-body">itaque ego respondebo sermonibus tuis et amicis tuis tecum</span></p>
<p id="job-35-5"><span class="verse-num">35:5</span> <span class="verse-body">suspice caelum et intuere et contemplare aethera quod altior te sit</span></p>
<p id="job-35-6"><span class="verse-num">35:6</span> <span class="verse-body">si peccaveris quid ei nocebis et si multiplicatae fuerint iniquitates tuae quid facies contra eum</span></p>
<p id="job-35-7"><span class="verse-num">35:7</span> <span class="verse-body">porro si iuste egeris quid donabis ei aut quid de manu tua accipiet</span></p>
<p id="job-35-8"><span class="verse-num">35:8</span> <span class="verse-body">homini qui similis tui est nocebit impietas tua et filium hominis adiuvabit iustitia tua</span></p>
<p id="job-35-9"><span class="verse-num">35:9</span> <span class="verse-body">propter multitudinem calumniatorum clamabunt et heiulabunt propter vim brachii tyrannorum</span></p>
<p id="job-35-10"><span class="verse-num">35:10</span> <span class="verse-body">et non dixit ubi est Deus qui fecit me qui dedit carmina in nocte</span></p>
<p id="job-35-11"><span class="verse-num">35:11</span> <span class="verse-body">qui docet nos super iumenta terrae et super volucres caeli erudit nos</span></p>
<p id="job-35-12"><span class="verse-num">35:12</span> <span class="verse-body">ibi clamabunt et non exaudiet propter superbiam malorum</span></p>
<p id="job-35-13"><span class="verse-num">35:13</span> <span class="verse-body">non ergo frustra audiet Deus et Omnipotens singulorum causas intuebitur</span></p>
<p id="job-35-14"><span class="verse-num">35:14</span> <span class="verse-body">etiam cum dixeris non considerat iudicare coram eo et expecta eum</span></p>
<p id="job-35-15"><span class="verse-num">35:15</span> <span class="verse-body">nunc enim non infert furorem suum nec ulciscitur scelus valde</span></p>
<p id="job-35-16"><span class="verse-num">35:16</span> <span class="verse-body">ergo Iob frustra aperit os suum et absque scientia verba multiplicat __________________________________________________________________</span></p>
<h2 id="job-ch-36">Chapter 36</h2>
<p class="verses"><a href="#job-36-1">1</a> <a href="#job-36-2">2</a> <a href="#job-36-3">3</a> <a href="#job-36-4">4</a> <a href="#job-36-5">5</a> <a href="#job-36-6">6</a> <a href="#job-36-7">7</a> <a href="#job-36-8">8</a> <a href="#job-36-9">9</a> <a href="#job-36-10">10</a> <a href="#job-36-11">11</a> <a href="#job-36-12">12</a> <a href="#job-36-13">13</a> <a href="#job-36-14">14</a> <a href="#job-36-15">15</a> <a href="#job-36-16">16</a> <a href="#job-36-17">17</a> <a href="#job-36-18">18</a> <a href="#job-36-19">19</a> <a href="#job-36-20">20</a> <a href="#job-36-21">21</a> <a href="#job-36-22">22</a> <a href="#job-36-23">23</a> <a href="#job-36-24">24</a> <a href="#job-36-25">25</a> <a href="#job-36-26">26</a> <a href="#job-36-27">27</a> <a href="#job-36-28">28</a> <a href="#job-36-29">29</a> <a href="#job-36-30">30</a> <a href="#job-36-31">31</a> <a href="#job-36-32">32</a> <a href="#job-36-33">33</a></p>
<p id="job-36-1"><span class="verse-num">36:1</span> <span class="verse-body">addens quoque Heliu haec locutus est</span></p>
<p id="job-36-2"><span class="verse-num">36:2</span> <span class="verse-body">sustine me paululum et indicabo tibi adhuc enim habeo quod pro Deo loquar</span></p>
<p id="job-36-3"><span class="verse-num">36:3</span> <span class="verse-body">repetam scientiam meam a principio et operatorem meum probabo iustum</span></p>
<p id="job-36-4"><span class="verse-num">36:4</span> <span class="verse-body">vere enim absque mendacio sermones mei et perfecta scientia probabitur tibi</span></p>
<p id="job-36-5"><span class="verse-num">36:5</span> <span class="verse-body">Deus potentes non abicit cum et ipse sit potens</span></p>
<p id="job-36-6"><span class="verse-num">36:6</span> <span class="verse-body">sed non salvat impios et iudicium pauperibus tribuit</span></p>
<p id="job-36-7"><span class="verse-num">36:7</span> <span class="verse-body">non aufert a iusto oculos suos et reges in solio conlocat in perpetuum et illi eriguntur</span></p>
<p id="job-36-8"><span class="verse-num">36:8</span> <span class="verse-body">et si fuerint in catenis et vinciantur funibus paupertatis</span></p>
<p id="job-36-9"><span class="verse-num">36:9</span> <span class="verse-body">indicabit eis opera eorum et scelera eorum quia violenti fuerint</span></p>
<p id="job-36-10"><span class="verse-num">36:10</span> <span class="verse-body">revelabit quoque aurem eorum ut corripiat et loquetur ut revertantur ab iniquitate</span></p>
<p id="job-36-11"><span class="verse-num">36:11</span> <span class="verse-body">si audierint et observaverint conplebunt dies suos in bono et annos suos in gloria</span></p>
<p id="job-36-12"><span class="verse-num">36:12</span> <span class="verse-body">si autem non audierint transibunt per gladium et consumentur in stultitia</span></p>
<p id="job-36-13"><span class="verse-num">36:13</span> <span class="verse-body">simulatores et callidi provocant iram Dei neque clamabunt cum vincti fuerint</span></p>
<p id="job-36-14"><span class="verse-num">36:14</span> <span class="verse-body">morietur in tempestate anima eorum et vita eorum inter effeminatos</span></p>
<p id="job-36-15"><span class="verse-num">36:15</span> <span class="verse-body">eripiet pauperem de angustia sua et revelabit in tribulatione aurem eius</span></p>
<p id="job-36-16"><span class="verse-num">36:16</span> <span class="verse-body">igitur salvabit te de ore angusto latissime et non habentis fundamentum subter se requies autem mensae tuae erit plena pinguedine</span></p>
<p id="job-36-17"><span class="verse-num">36:17</span> <span class="verse-body">causa tua quasi impii iudicata est causam iudiciumque recipies</span></p>
<p id="job-36-18"><span class="verse-num">36:18</span> <span class="verse-body">non te ergo superet ira ut aliquem opprimas nec multitudo donorum inclinet te</span></p>
<p id="job-36-19"><span class="verse-num">36:19</span> <span class="verse-body">depone magnitudinem tuam absque tribulatione et omnes robustos fortitudine</span></p>
<p id="job-36-20"><span class="verse-num">36:20</span> <span class="verse-body">ne protrahas noctem ut ascendant populi pro eis</span></p>
<p id="job-36-21"><span class="verse-num">36:21</span> <span class="verse-body">cave ne declines ad iniquitatem hanc enim coepisti sequi post miseriam</span></p>
<p id="job-36-22"><span class="verse-num">36:22</span> <span class="verse-body">ecce Deus excelsus in fortitudine sua et nullus ei similis in legislatoribus</span></p>
<p id="job-36-23"><span class="verse-num">36:23</span> <span class="verse-body">quis poterit scrutari vias eius aut quis ei dicere operatus es iniquitatem</span></p>
<p id="job-36-24"><span class="verse-num">36:24</span> <span class="verse-body">memento quod ignores opus eius de quo cecinerunt viri</span></p>
<p id="job-36-25"><span class="verse-num">36:25</span> <span class="verse-body">omnes homines vident eum unusquisque intuetur procul</span></p>
<p id="job-36-26"><span class="verse-num">36:26</span> <span class="verse-body">ecce Deus magnus vincens scientiam nostram numerus annorum eius inaestimabilis</span></p>
<p id="job-36-27"><span class="verse-num">36:27</span> <span class="verse-body">qui aufert stillas pluviae et effundit imbres ad instar gurgitum</span></p>
<p id="job-36-28"><span class="verse-num">36:28</span> <span class="verse-body">qui de nubibus fluunt quae praetexunt cuncta desuper</span></p>
<p id="job-36-29"><span class="verse-num">36:29</span> <span class="verse-body">si voluerit extendere nubes quasi tentorium suum</span></p>
<p id="job-36-30"><span class="verse-num">36:30</span> <span class="verse-body">et fulgurare lumine suo desuper cardines quoque maris operiet</span></p>
<p id="job-36-31"><span class="verse-num">36:31</span> <span class="verse-body">per haec enim iudicat populos et dat escas multis mortalibus</span></p>
<p id="job-36-32"><span class="verse-num">36:32</span> <span class="verse-body">in manibus abscondit lucem et praecipit ei ut rursus adveniat</span></p>
<p id="job-36-33"><span class="verse-num">36:33</span> <span class="verse-body">adnuntiat de ea amico suo quod possessio eius sit et ad eam possit ascendere __________________________________________________________________</span></p>
<h2 id="job-ch-37">Chapter 37</h2>
<p class="verses"><a href="#job-37-1">1</a> <a href="#job-37-2">2</a> <a href="#job-37-3">3</a> <a href="#job-37-4">4</a> <a href="#job-37-5">5</a> <a href="#job-37-6">6</a> <a href="#job-37-7">7</a> <a href="#job-37-8">8</a> <a href="#job-37-9">9</a> <a href="#job-37-10">10</a> <a href="#job-37-11">11</a> <a href="#job-37-12">12</a> <a href="#job-37-13">13</a> <a href="#job-37-14">14</a> <a href="#job-37-15">15</a> <a href="#job-37-16">16</a> <a href="#job-37-17">17</a> <a href="#job-37-18">18</a> <a href="#job-37-19">19</a> <a href="#job-37-20">20</a> <a href="#job-37-21">21</a> <a href="#job-37-22">22</a> <a href="#job-37-23">23</a> <a href="#job-37-24">24</a></p>
<p id="job-37-1"><span class="verse-num">37:1</span> <span class="verse-body">super hoc expavit cor meum et emotum est de loco suo</span></p>
<p id="job-37-2"><span class="verse-num">37:2</span> <span class="verse-body">audite auditionem in terrore vocis eius et sonum de ore illius procedentem</span></p>
<p id="job-37-3"><span class="verse-num">37:3</span> <span class="verse-body">subter omnes caelos ipse considerat et lumen illius super terminos terrae</span></p>
<p id="job-37-4"><span class="verse-num">37:4</span> <span class="verse-body">post eum rugiet sonitus tonabit voce magnitudinis suae et non investigabitur cum audita fuerit vox eius</span></p>
<p id="job-37-5"><span class="verse-num">37:5</span> <span class="verse-body">tonabit Deus in voce sua mirabiliter qui facit magna et inscrutabilia</span></p>
<p id="job-37-6"><span class="verse-num">37:6</span> <span class="verse-body">qui praecipit nivi ut descendat in terram et hiemis pluviis et imbri fortitudinis suae</span></p>
<p id="job-37-7"><span class="verse-num">37:7</span> <span class="verse-body">qui in manu omnium hominum signat ut noverint singuli opera sua</span></p>
<p id="job-37-8"><span class="verse-num">37:8</span> <span class="verse-body">ingredietur bestia latibulum et in antro suo morabitur</span></p>
<p id="job-37-9"><span class="verse-num">37:9</span> <span class="verse-body">ab interioribus egreditur tempestas et ab Arcturo frigus</span></p>
<p id="job-37-10"><span class="verse-num">37:10</span> <span class="verse-body">flante Deo concrescit gelu et rursum latissimae funduntur aquae</span></p>
<p id="job-37-11"><span class="verse-num">37:11</span> <span class="verse-body">frumentum desiderat nubes et nubes spargunt lumen suum</span></p>
<p id="job-37-12"><span class="verse-num">37:12</span> <span class="verse-body">quae lustrant per circuitum quocumque eas voluntas gubernantis duxerit ad omne quod praeceperit illis super faciem orbis terrarum</span></p>
<p id="job-37-13"><span class="verse-num">37:13</span> <span class="verse-body">sive in una tribu sive in terra sua sive in quocumque loco misericordiae suae eas iusserit inveniri</span></p>
<p id="job-37-14"><span class="verse-num">37:14</span> <span class="verse-body">ausculta haec Iob sta et considera miracula Dei</span></p>
<p id="job-37-15"><span class="verse-num">37:15</span> <span class="verse-body">numquid scis quando praeceperit Deus pluviis ut ostenderent lucem nubium eius</span></p>
<p id="job-37-16"><span class="verse-num">37:16</span> <span class="verse-body">numquid nosti semitas nubium magnas et perfectas scientias</span></p>
<p id="job-37-17"><span class="verse-num">37:17</span> <span class="verse-body">nonne vestimenta tua calida sunt cum perflata fuerit terra austro</span></p>
<p id="job-37-18"><span class="verse-num">37:18</span> <span class="verse-body">tu forsitan cum eo fabricatus es caelos qui solidissimi quasi aere fusi sunt</span></p>
<p id="job-37-19"><span class="verse-num">37:19</span> <span class="verse-body">ostende nobis quid dicamus illi nos quippe involvimur tenebris</span></p>
<p id="job-37-20"><span class="verse-num">37:20</span> <span class="verse-body">quis narrabit ei quae loquor etiam si locutus fuerit homo devorabitur</span></p>
<p id="job-37-21"><span class="verse-num">37:21</span> <span class="verse-body">at nunc non vident lucem subito aer cogitur in nubes et ventus transiens fugabit eas</span></p>
<p id="job-37-22"><span class="verse-num">37:22</span> <span class="verse-body">ab aquilone aurum venit et ad Deum formidolosa laudatio</span></p>
<p id="job-37-23"><span class="verse-num">37:23</span> <span class="verse-body">digne eum invenire non possumus magnus fortitudine et iudicio et iustitia et enarrari non potest</span></p>
<p id="job-37-24"><span class="verse-num">37:24</span> <span class="verse-body">ideo timebunt eum viri et non audebunt contemplari omnes qui sibi videntur esse sapientes __________________________________________________________________</span></p>
<h2 id="job-ch-38">Chapter 38</h2>
<p class="verses"><a href="#job-38-1">1</a> <a href="#job-38-2">2</a> <a href="#job-38-3">3</a> <a href="#job-38-4">4</a> <a href="#job-38-5">5</a> <a href="#job-38-6">6</a> <a href="#job-38-7">7</a> <a href="#job-38-8">8</a> <a href="#job-38-9">9</a> <a href="#job-38-10">10</a> <a href="#job-38-11">11</a> <a href="#job-38-12">12</a> <a href="#job-38-13">13</a> <a href="#job-38-14">14</a> <a href="#job-38-15">15</a> <a href="#job-38-16">16</a> <a href="#job-38-17">17</a> <a href="#job-38-18">18</a> <a href="#job-38-19">19</a> <a href="#job-38-20">20</a> <a href="#job-38-21">21</a> <a href="#job-38-22">22</a> <a href="#job-38-23">23</a> <a href="#job-38-24">24</a> <a href="#job-38-25">25</a> <a href="#job-38-26">26</a> <a href="#job-38-27">27</a> <a href="#job-38-28">28</a> <a href="#job-38-29">29</a> <a href="#job-38-30">30</a> <a href="#job-38-31">31</a> <a href="#job-38-32">32</a> <a href="#job-38-33">33</a> <a href="#job-38-34">34</a> <a href="#job-38-35">35</a> <a href="#job-38-36">36</a> <a href="#job-38-37">37</a> <a href="#job-38-38">38</a> <a href="#job-38-39">39</a> <a href="#job-38-40">40</a> <a href="#job-38-41">41</a></p>
<p id="job-38-1"><span class="verse-num">38:1</span> <span class="verse-body">respondens autem Dominus Iob de turbine dixit</span></p>
<p id="job-38-2"><span class="verse-num">38:2</span> <span class="verse-body">quis est iste involvens sententias sermonibus inperitis</span></p>
<p id="job-38-3"><span class="verse-num">38:3</span> <span class="verse-body">accinge sicut vir lumbos tuos interrogabo te et responde mihi</span></p>
<p id="job-38-4"><span class="verse-num">38:4</span> <span class="verse-body">ubi eras quando ponebam fundamenta terrae indica mihi si habes intellegentiam</span></p>
<p id="job-38-5"><span class="verse-num">38:5</span> <span class="verse-body">quis posuit mensuras eius si nosti vel quis tetendit super eam lineam</span></p>
<p id="job-38-6"><span class="verse-num">38:6</span> <span class="verse-body">super quo bases illius solidatae sunt aut quis dimisit lapidem angularem eius</span></p>
<p id="job-38-7"><span class="verse-num">38:7</span> <span class="verse-body">cum me laudarent simul astra matutina et iubilarent omnes filii Dei</span></p>
<p id="job-38-8"><span class="verse-num">38:8</span> <span class="verse-body">quis conclusit ostiis mare quando erumpebat quasi de vulva procedens</span></p>
<p id="job-38-9"><span class="verse-num">38:9</span> <span class="verse-body">cum ponerem nubem vestimentum eius et caligine illud quasi pannis infantiae obvolverem</span></p>
<p id="job-38-10"><span class="verse-num">38:10</span> <span class="verse-body">circumdedi illud terminis meis et posui vectem et ostia</span></p>
<p id="job-38-11"><span class="verse-num">38:11</span> <span class="verse-body">et dixi usque huc venies et non procedes amplius et hic confringes tumentes fluctus tuos</span></p>
<p id="job-38-12"><span class="verse-num">38:12</span> <span class="verse-body">numquid post ortum tuum praecepisti diluculo et ostendisti aurorae locum suum</span></p>
<p id="job-38-13"><span class="verse-num">38:13</span> <span class="verse-body">et tenuisti concutiens extrema terrae et excussisti impios ex ea</span></p>
<p id="job-38-14"><span class="verse-num">38:14</span> <span class="verse-body">restituetur ut lutum signaculum et stabit sicut vestimentum</span></p>
<p id="job-38-15"><span class="verse-num">38:15</span> <span class="verse-body">auferetur ab impiis lux sua et brachium excelsum confringetur</span></p>
<p id="job-38-16"><span class="verse-num">38:16</span> <span class="verse-body">numquid ingressus es profunda maris et in novissimis abyssis deambulasti</span></p>
<p id="job-38-17"><span class="verse-num">38:17</span> <span class="verse-body">numquid apertae tibi sunt portae mortis et ostia tenebrosa vidisti</span></p>
<p id="job-38-18"><span class="verse-num">38:18</span> <span class="verse-body">numquid considerasti latitudines terrae indica mihi si nosti omnia</span></p>
<p id="job-38-19"><span class="verse-num">38:19</span> <span class="verse-body">in qua via habitet lux et tenebrarum quis locus sit</span></p>
<p id="job-38-20"><span class="verse-num">38:20</span> <span class="verse-body">ut ducas unumquodque ad terminos suos et intellegas semitas domus eius</span></p>
<p id="job-38-21"><span class="verse-num">38:21</span> <span class="verse-body">sciebas tunc quod nasciturus esses et numerum dierum tuorum noveras</span></p>
<p id="job-38-22"><span class="verse-num">38:22</span> <span class="verse-body">numquid ingressus es thesauros nivis aut thesauros grandinis aspexisti</span></p>
<p id="job-38-23"><span class="verse-num">38:23</span> <span class="verse-body">quae praeparavi in tempus hostis in diem pugnae et belli</span></p>
<p id="job-38-24"><span class="verse-num">38:24</span> <span class="verse-body">per quam viam spargitur lux dividitur aestus super terram</span></p>
<p id="job-38-25"><span class="verse-num">38:25</span> <span class="verse-body">quis dedit vehementissimo imbri cursum et viam sonantis tonitrui</span></p>
<p id="job-38-26"><span class="verse-num">38:26</span> <span class="verse-body">ut plueret super terram absque homine in deserto ubi nullus mortalium commoratur</span></p>
<p id="job-38-27"><span class="verse-num">38:27</span> <span class="verse-body">ut impleret inviam et desolatam et produceret herbas virentes</span></p>
<p id="job-38-28"><span class="verse-num">38:28</span> <span class="verse-body">quis est pluviae pater vel quis genuit stillas roris</span></p>
<p id="job-38-29"><span class="verse-num">38:29</span> <span class="verse-body">de cuius utero egressa est glacies et gelu de caelo quis genuit</span></p>
<p id="job-38-30"><span class="verse-num">38:30</span> <span class="verse-body">in similitudinem lapidis aquae durantur et superficies abyssi constringitur</span></p>
<p id="job-38-31"><span class="verse-num">38:31</span> <span class="verse-body">numquid coniungere valebis micantes stellas Pliadis aut gyrum Arcturi poteris dissipare</span></p>
<p id="job-38-32"><span class="verse-num">38:32</span> <span class="verse-body">numquid producis luciferum in tempore suo et vesperum super filios terrae consurgere facis</span></p>
<p id="job-38-33"><span class="verse-num">38:33</span> <span class="verse-body">numquid nosti ordinem caeli et pones rationem eius in terra</span></p>
<p id="job-38-34"><span class="verse-num">38:34</span> <span class="verse-body">numquid elevabis in nebula vocem tuam et impetus aquarum operiet te</span></p>
<p id="job-38-35"><span class="verse-num">38:35</span> <span class="verse-body">numquid mittes fulgura et ibunt et revertentia dicent tibi adsumus</span></p>
<p id="job-38-36"><span class="verse-num">38:36</span> <span class="verse-body">quis posuit in visceribus hominis sapientiam vel quis dedit gallo intellegentiam</span></p>
<p id="job-38-37"><span class="verse-num">38:37</span> <span class="verse-body">quis enarravit caelorum rationem et concentum caeli quis dormire faciet</span></p>
<p id="job-38-38"><span class="verse-num">38:38</span> <span class="verse-body">quando fundebatur pulvis in terram et glebae conpingebantur</span></p>
<p id="job-38-39"><span class="verse-num">38:39</span> <span class="verse-body">numquid capies leaenae praedam et animam catulorum eius implebis</span></p>
<p id="job-38-40"><span class="verse-num">38:40</span> <span class="verse-body">quando cubant in antris et in specubus insidiantur</span></p>
<p id="job-38-41"><span class="verse-num">38:41</span> <span class="verse-body">quis praeparat corvo escam suam quando pulli eius ad Deum clamant vagantes eo quod non habeant cibos __________________________________________________________________</span></p>
<h2 id="job-ch-39">Chapter 39</h2>
<p class="verses"><a href="#job-39-1">1</a> <a href="#job-39-2">2</a> <a href="#job-39-3">3</a> <a href="#job-39-4">4</a> <a href="#job-39-5">5</a> <a href="#job-39-6">6</a> <a href="#job-39-7">7</a> <a href="#job-39-8">8</a> <a href="#job-39-9">9</a> <a href="#job-39-10">10</a> <a href="#job-39-11">11</a> <a href="#job-39-12">12</a> <a href="#job-39-13">13</a> <a href="#job-39-14">14</a> <a href="#job-39-15">15</a> <a href="#job-39-16">16</a> <a href="#job-39-17">17</a> <a href="#job-39-18">18</a> <a href="#job-39-19">19</a> <a href="#job-39-20">20</a> <a href="#job-39-21">21</a> <a href="#job-39-22">22</a> <a href="#job-39-23">23</a> <a href="#job-39-24">24</a> <a href="#job-39-25">25</a> <a href="#job-39-26">26</a> <a href="#job-39-27">27</a> <a href="#job-39-28">28</a> <a href="#job-39-29">29</a> <a href="#job-39-30">30</a> <a href="#job-39-31">31</a> <a href="#job-39-32">32</a> <a href="#job-39-33">33</a> <a href="#job-39-34">34</a> <a href="#job-39-35">35</a></p>
<p id="job-39-1"><span class="verse-num">39:1</span> <span class="verse-body">numquid nosti tempus partus hibicum in petris vel parturientes cervas observasti</span></p>
<p id="job-39-2"><span class="verse-num">39:2</span> <span class="verse-body">dinumerasti menses conceptus earum et scisti tempus partus earum</span></p>
<p id="job-39-3"><span class="verse-num">39:3</span> <span class="verse-body">incurvantur ad fetum et pariunt et rugitus emittunt</span></p>
<p id="job-39-4"><span class="verse-num">39:4</span> <span class="verse-body">separantur filii earum pergunt ad pastum egrediuntur et non revertuntur ad eas</span></p>
<p id="job-39-5"><span class="verse-num">39:5</span> <span class="verse-body">quis dimisit onagrum liberum et vincula eius quis solvit</span></p>
<p id="job-39-6"><span class="verse-num">39:6</span> <span class="verse-body">cui dedi in solitudine domum et tabernacula eius in terra salsuginis</span></p>
<p id="job-39-7"><span class="verse-num">39:7</span> <span class="verse-body">contemnit multitudinem civitatis clamorem exactoris non audit</span></p>
<p id="job-39-8"><span class="verse-num">39:8</span> <span class="verse-body">circumspicit montes pascuae suae et virentia quaeque perquirit</span></p>
<p id="job-39-9"><span class="verse-num">39:9</span> <span class="verse-body">numquid volet rinoceros servire tibi aut morabitur ad praesepe tuum</span></p>
<p id="job-39-10"><span class="verse-num">39:10</span> <span class="verse-body">numquid alligabis rinocerota ad arandum loro tuo aut confringet glebas vallium post te</span></p>
<p id="job-39-11"><span class="verse-num">39:11</span> <span class="verse-body">numquid fiduciam habebis in magna fortitudine eius et derelinques ei labores tuos</span></p>
<p id="job-39-12"><span class="verse-num">39:12</span> <span class="verse-body">numquid credes ei quoniam reddat sementem tibi et aream tuam congreget</span></p>
<p id="job-39-13"><span class="verse-num">39:13</span> <span class="verse-body">pinna strutionum similis est pinnis herodii et accipitris</span></p>
<p id="job-39-14"><span class="verse-num">39:14</span> <span class="verse-body">quando derelinquit in terra ova sua tu forsitan in pulvere calefacis ea</span></p>
<p id="job-39-15"><span class="verse-num">39:15</span> <span class="verse-body">obliviscitur quod pes conculcet ea aut bestiae agri conterant</span></p>
<p id="job-39-16"><span class="verse-num">39:16</span> <span class="verse-body">duratur ad filios suos quasi non sint sui frustra laboravit nullo timore cogente</span></p>
<p id="job-39-17"><span class="verse-num">39:17</span> <span class="verse-body">privavit enim eam Deus sapientia nec dedit illi intellegentiam</span></p>
<p id="job-39-18"><span class="verse-num">39:18</span> <span class="verse-body">cum tempus fuerit in altum alas erigit deridet equitem et ascensorem eius</span></p>
<p id="job-39-19"><span class="verse-num">39:19</span> <span class="verse-body">numquid praebebis equo fortitudinem aut circumdabis collo eius hinnitum</span></p>
<p id="job-39-20"><span class="verse-num">39:20</span> <span class="verse-body">numquid suscitabis eum quasi lucustas gloria narium eius terror</span></p>
<p id="job-39-21"><span class="verse-num">39:21</span> <span class="verse-body">terram ungula fodit exultat audacter in occursum pergit armatis</span></p>
<p id="job-39-22"><span class="verse-num">39:22</span> <span class="verse-body">contemnit pavorem nec cedit gladio</span></p>
<p id="job-39-23"><span class="verse-num">39:23</span> <span class="verse-body">super ipsum sonabit faretra vibrabit hasta et clypeus</span></p>
<p id="job-39-24"><span class="verse-num">39:24</span> <span class="verse-body">fervens et fremens sorbet terram nec reputat tubae sonare clangorem</span></p>
<p id="job-39-25"><span class="verse-num">39:25</span> <span class="verse-body">ubi audierit bucinam dicet va procul odoratur bellum exhortationem ducum et ululatum exercitus</span></p>
<p id="job-39-26"><span class="verse-num">39:26</span> <span class="verse-body">numquid per sapientiam tuam plumescit accipiter expandens alas suas ad austrum</span></p>
<p id="job-39-27"><span class="verse-num">39:27</span> <span class="verse-body">aut ad praeceptum tuum elevabitur aquila et in arduis ponet nidum suum</span></p>
<p id="job-39-28"><span class="verse-num">39:28</span> <span class="verse-body">in petris manet et in praeruptis silicibus commoratur atque inaccessis rupibus</span></p>
<p id="job-39-29"><span class="verse-num">39:29</span> <span class="verse-body">inde contemplatur escam et de longe oculi eius prospiciunt</span></p>
<p id="job-39-30"><span class="verse-num">39:30</span> <span class="verse-body">pulli eius lambent sanguinem et ubicumque cadaver fuerit statim adest</span></p>
<p id="job-39-31"><span class="verse-num">39:31</span> <span class="verse-body">et adiecit Dominus et locutus est ad Iob</span></p>
<p id="job-39-32"><span class="verse-num">39:32</span> <span class="verse-body">numquid qui contendit cum Deo tam facile conquiescit utique qui arguit Deum debet respondere ei</span></p>
<p id="job-39-33"><span class="verse-num">39:33</span> <span class="verse-body">respondens autem Iob Domino dixit</span></p>
<p id="job-39-34"><span class="verse-num">39:34</span> <span class="verse-body">qui leviter locutus sum respondere quid possum manum meam ponam super os meum</span></p>
<p id="job-39-35"><span class="verse-num">39:35</span> <span class="verse-body">unum locutus sum quod utinam non dixissem et alterum quibus ultra non addam __________________________________________________________________</span></p>
<h2 id="job-ch-40">Chapter 40</h2>
<p class="verses"><a href="#job-40-1">1</a> <a href="#job-40-2">2</a> <a href="#job-40-3">3</a> <a href="#job-40-4">4</a> <a href="#job-40-5">5</a> <a href="#job-40-6">6</a> <a href="#job-40-7">7</a> <a href="#job-40-8">8</a> <a href="#job-40-9">9</a> <a href="#job-40-10">10</a> <a href="#job-40-11">11</a> <a href="#job-40-12">12</a> <a href="#job-40-13">13</a> <a href="#job-40-14">14</a> <a href="#job-40-15">15</a> <a href="#job-40-16">16</a> <a href="#job-40-17">17</a> <a href="#job-40-18">18</a> <a href="#job-40-19">19</a> <a href="#job-40-20">20</a> <a href="#job-40-21">21</a> <a href="#job-40-22">22</a> <a href="#job-40-23">23</a> <a href="#job-40-24">24</a> <a href="#job-40-25">25</a> <a href="#job-40-26">26</a> <a href="#job-40-27">27</a> <a href="#job-40-28">28</a></p>
<p id="job-40-1"><span class="verse-num">40:1</span> <span class="verse-body">respondens autem Dominus Iob de turbine ait</span></p>
<p id="job-40-2"><span class="verse-num">40:2</span> <span class="verse-body">accinge sicut vir lumbos tuos interrogabo te et indica mihi</span></p>
<p id="job-40-3"><span class="verse-num">40:3</span> <span class="verse-body">numquid irritum facies iudicium meum et condemnabis me ut tu iustificeris</span></p>
<p id="job-40-4"><span class="verse-num">40:4</span> <span class="verse-body">et si habes brachium sicut Deus et si voce simili tonas</span></p>
<p id="job-40-5"><span class="verse-num">40:5</span> <span class="verse-body">circumda tibi decorem et in sublime erigere et esto gloriosus et speciosis induere vestibus</span></p>
<p id="job-40-6"><span class="verse-num">40:6</span> <span class="verse-body">disperge superbos furore tuo et respiciens omnem arrogantem humilia</span></p>
<p id="job-40-7"><span class="verse-num">40:7</span> <span class="verse-body">respice cunctos superbos et confunde eos et contere impios in loco suo</span></p>
<p id="job-40-8"><span class="verse-num">40:8</span> <span class="verse-body">absconde eos in pulvere simul et facies eorum demerge in foveam</span></p>
<p id="job-40-9"><span class="verse-num">40:9</span> <span class="verse-body">et ego confitebor quod salvare te possit dextera tua</span></p>
<p id="job-40-10"><span class="verse-num">40:10</span> <span class="verse-body">ecce Behemoth quem feci tecum faenum quasi bos comedet</span></p>
<p id="job-40-11"><span class="verse-num">40:11</span> <span class="verse-body">fortitudo eius in lumbis eius et virtus illius in umbilicis ventris eius</span></p>
<p id="job-40-12"><span class="verse-num">40:12</span> <span class="verse-body">constringit caudam suam quasi cedrum nervi testiculorum eius perplexi sunt</span></p>
<p id="job-40-13"><span class="verse-num">40:13</span> <span class="verse-body">ossa eius velut fistulae aeris cartilago illius quasi lamminae ferreae</span></p>
<p id="job-40-14"><span class="verse-num">40:14</span> <span class="verse-body">ipse principium est viarum Dei qui fecit eum adplicabit gladium eius</span></p>
<p id="job-40-15"><span class="verse-num">40:15</span> <span class="verse-body">huic montes herbas ferunt omnes bestiae agri ludent ibi</span></p>
<p id="job-40-16"><span class="verse-num">40:16</span> <span class="verse-body">sub umbra dormit in secreto calami et locis humentibus</span></p>
<p id="job-40-17"><span class="verse-num">40:17</span> <span class="verse-body">protegunt umbrae umbram eius circumdabunt eum salices torrentis</span></p>
<p id="job-40-18"><span class="verse-num">40:18</span> <span class="verse-body">ecce absorbebit fluvium et non mirabitur habet fiduciam quod influat Iordanis in os eius</span></p>
<p id="job-40-19"><span class="verse-num">40:19</span> <span class="verse-body">in oculis eius quasi hamo capiet eum et in sudibus perforabit nares eius</span></p>
<p id="job-40-20"><span class="verse-num">40:20</span> <span class="verse-body">an extrahere poteris Leviathan hamo et fune ligabis linguam eius</span></p>
<p id="job-40-21"><span class="verse-num">40:21</span> <span class="verse-body">numquid pones circulum in naribus eius et armilla perforabis maxillam eius</span></p>
<p id="job-40-22"><span class="verse-num">40:22</span> <span class="verse-body">numquid multiplicabit ad te preces aut loquetur tibi mollia</span></p>
<p id="job-40-23"><span class="verse-num">40:23</span> <span class="verse-body">numquid feriet tecum pactum et accipies eum servum sempiternum</span></p>
<p id="job-40-24"><span class="verse-num">40:24</span> <span class="verse-body">numquid inludes ei quasi avi aut ligabis illum ancillis tuis</span></p>
<p id="job-40-25"><span class="verse-num">40:25</span> <span class="verse-body">concident eum amici divident illum negotiatores</span></p>
<p id="job-40-26"><span class="verse-num">40:26</span> <span class="verse-body">numquid implebis sagenas pelle eius et gurgustium piscium capite illius</span></p>
<p id="job-40-27"><span class="verse-num">40:27</span> <span class="verse-body">pone super eum manum tuam memento belli nec ultra addas loqui</span></p>
<p id="job-40-28"><span class="verse-num">40:28</span> <span class="verse-body">ecce spes eius frustrabitur eum et videntibus cunctis praecipitabitur __________________________________________________________________</span></p>
<h2 id="job-ch-41">Chapter 41</h2>
<p class="verses"><a href="#job-41-1">1</a> <a href="#job-41-2">2</a> <a href="#job-41-3">3</a> <a href="#job-41-4">4</a> <a href="#job-41-5">5</a> <a href="#job-41-6">6</a> <a href="#job-41-7">7</a> <a href="#job-41-8">8</a> <a href="#job-41-9">9</a> <a href="#job-41-10">10</a> <a href="#job-41-11">11</a> <a href="#job-41-12">12</a> <a href="#job-41-13">13</a> <a href="#job-41-14">14</a> <a href="#job-41-15">15</a> <a href="#job-41-16">16</a> <a href="#job-41-17">17</a> <a href="#job-41-18">18</a> <a href="#job-41-19">19</a> <a href="#job-41-20">20</a> <a href="#job-41-21">21</a> <a href="#job-41-22">22</a> <a href="#job-41-23">23</a> <a href="#job-41-24">24</a> <a href="#job-41-25">25</a></p>
<p id="job-41-1"><span class="verse-num">41:1</span> <span class="verse-body">non quasi crudelis suscitabo eum quis enim resistere potest vultui meo</span></p>
<p id="job-41-2"><span class="verse-num">41:2</span> <span class="verse-body">quis ante dedit mihi ut reddam ei omnia quae sub caelo sunt mea sunt</span></p>
<p id="job-41-3"><span class="verse-num">41:3</span> <span class="verse-body">non parcam ei et verbis potentibus et ad deprecandum conpositis</span></p>
<p id="job-41-4"><span class="verse-num">41:4</span> <span class="verse-body">quis revelavit faciem indumenti eius et in medium oris eius quis intrabit</span></p>
<p id="job-41-5"><span class="verse-num">41:5</span> <span class="verse-body">portas vultus eius quis aperiet per gyrum dentium eius formido</span></p>
<p id="job-41-6"><span class="verse-num">41:6</span> <span class="verse-body">corpus illius quasi scuta fusilia et conpactum squamis se prementibus</span></p>
<p id="job-41-7"><span class="verse-num">41:7</span> <span class="verse-body">una uni coniungitur et ne spiraculum quidem incedit per eas</span></p>
<p id="job-41-8"><span class="verse-num">41:8</span> <span class="verse-body">una alteri adherebunt et tenentes se nequaquam separabuntur</span></p>
<p id="job-41-9"><span class="verse-num">41:9</span> <span class="verse-body">sternutatio eius splendor ignis et oculi eius ut palpebrae diluculi</span></p>
<p id="job-41-10"><span class="verse-num">41:10</span> <span class="verse-body">de ore eius lampades procedunt sicut taedae ignis accensae</span></p>
<p id="job-41-11"><span class="verse-num">41:11</span> <span class="verse-body">de naribus eius procedit fumus sicut ollae succensae atque ferventis</span></p>
<p id="job-41-12"><span class="verse-num">41:12</span> <span class="verse-body">halitus eius prunas ardere facit et flamma de ore eius egreditur</span></p>
<p id="job-41-13"><span class="verse-num">41:13</span> <span class="verse-body">in collo eius morabitur fortitudo et faciem eius praecedet egestas</span></p>
<p id="job-41-14"><span class="verse-num">41:14</span> <span class="verse-body">membra carnium eius coherentia sibi mittet contra eum fulmina et ad locum alium non ferentur</span></p>
<p id="job-41-15"><span class="verse-num">41:15</span> <span class="verse-body">cor eius indurabitur quasi lapis et stringetur quasi malleatoris incus</span></p>
<p id="job-41-16"><span class="verse-num">41:16</span> <span class="verse-body">cum sublatus fuerit timebunt angeli et territi purgabuntur</span></p>
<p id="job-41-17"><span class="verse-num">41:17</span> <span class="verse-body">cum adprehenderit eum gladius subsistere non poterit neque hasta neque torax</span></p>
<p id="job-41-18"><span class="verse-num">41:18</span> <span class="verse-body">reputabit enim quasi paleas ferrum et quasi lignum putridum aes</span></p>
<p id="job-41-19"><span class="verse-num">41:19</span> <span class="verse-body">non fugabit eum vir sagittarius in stipulam versi sunt ei lapides fundae</span></p>
<p id="job-41-20"><span class="verse-num">41:20</span> <span class="verse-body">quasi stipulam aestimabit malleum et deridebit vibrantem hastam</span></p>
<p id="job-41-21"><span class="verse-num">41:21</span> <span class="verse-body">sub ipso erunt radii solis sternet sibi aurum quasi lutum</span></p>
<p id="job-41-22"><span class="verse-num">41:22</span> <span class="verse-body">fervescere faciet quasi ollam profundum mare ponet quasi cum unguenta bulliunt</span></p>
<p id="job-41-23"><span class="verse-num">41:23</span> <span class="verse-body">post eum lucebit semita aestimabit abyssum quasi senescentem</span></p>
<p id="job-41-24"><span class="verse-num">41:24</span> <span class="verse-body">non est super terram potestas quae conparetur ei qui factus est ut nullum timeret</span></p>
<p id="job-41-25"><span class="verse-num">41:25</span> <span class="verse-body">omne sublime videt ipse est rex super universos filios superbiae __________________________________________________________________</span></p>
<h2 id="job-ch-42">Chapter 42</h2>
<p class="verses"><a href="#job-42-1">1</a> <a href="#job-42-2">2</a> <a href="#job-42-3">3</a> <a href="#job-42-4">4</a> <a href="#job-42-5">5</a> <a href="#job-42-6">6</a> <a href="#job-42-7">7</a> <a href="#job-42-8">8</a> <a href="#job-42-9">9</a> <a href="#job-42-10">10</a> <a href="#job-42-11">11</a> <a href="#job-42-12">12</a> <a href="#job-42-13">13</a> <a href="#job-42-14">14</a> <a href="#job-42-15">15</a></p>
<p id="job-42-1"><span class="verse-num">42:1</span> <span class="verse-body">respondens autem Iob Domino dixit</span></p>
<p id="job-42-2"><span class="verse-num">42:2</span> <span class="verse-body">scio quia omnia potes et nulla te latet cogitatio</span></p>
<p id="job-42-3"><span class="verse-num">42:3</span> <span class="verse-body">quis est iste qui celat consilium absque scientia ideo insipienter locutus sum et quae ultra modum excederent scientiam meam</span></p>
<p id="job-42-4"><span class="verse-num">42:4</span> <span class="verse-body">audi et ego loquar interrogabo et ostende mihi</span></p>
<p id="job-42-5"><span class="verse-num">42:5</span> <span class="verse-body">auditu auris audivi te nunc autem oculus meus videt te</span></p>
<p id="job-42-6"><span class="verse-num">42:6</span> <span class="verse-body">idcirco ipse me reprehendo et ago paenitentiam in favilla et cinere</span></p>
<p id="job-42-7"><span class="verse-num">42:7</span> <span class="verse-body">postquam autem locutus est Dominus verba haec ad Iob dixit ad Eliphaz Themaniten iratus est furor meus in te et in duos amicos tuos quoniam non estis locuti coram me rectum sicut servus meus Iob</span></p>
<p id="job-42-8"><span class="verse-num">42:8</span> <span class="verse-body">sumite igitur vobis septem tauros et septem arietes et ite ad servum meum Iob et offerte holocaustum pro vobis Iob autem servus meus orabit pro vobis faciem eius suscipiam ut non vobis inputetur stultitia neque enim locuti estis ad me recta sicut servus meus Iob</span></p>
<p id="job-42-9"><span class="verse-num">42:9</span> <span class="verse-body">abierunt ergo Eliphaz Themanites et Baldad Suites et Sophar Naamathites et fecerunt sicut locutus fuerat ad eos Dominus et suscepit Dominus faciem Iob</span></p>
<p id="job-42-10"><span class="verse-num">42:10</span> <span class="verse-body">Dominus quoque conversus est ad paenitentiam Iob cum oraret ille pro amicis suis et addidit Dominus omnia quaecumque fuerant Iob duplicia</span></p>
<p id="job-42-11"><span class="verse-num">42:11</span> <span class="verse-body">venerunt autem ad eum omnes fratres sui et universae sorores suae et cuncti qui noverant eum prius et comederunt cum eo panem in domo eius et moverunt super eum caput et consolati sunt eum super omni malo quod intulerat Dominus super eum et dederunt ei unusquisque ovem unam et inaurem auream unam</span></p>
<p id="job-42-12"><span class="verse-num">42:12</span> <span class="verse-body">Dominus autem benedixit novissimis Iob magis quam principio eius et facta sunt ei quattuordecim milia ovium et sex milia camelorum et mille iuga boum et mille asinae</span></p>
<p id="job-42-13"><span class="verse-num">42:13</span> <span class="verse-body">et fuerunt ei septem filii et filiae tres</span></p>
<p id="job-42-14"><span class="verse-num">42:14</span> <span class="verse-body">et vocavit nomen unius Diem et nomen secundae Cassia et nomen tertiae Cornu stibii</span></p>
<p id="job-42-15"><span class="verse-num">42:15</span> <span class="verse-body">non sunt autem inventae mulieres speciosae sicut filiae Iob in universa terra deditque eis pater suus hereditatem inter fratres earum __________________________________________________________________ Psalms __________________________________________________________________</span></p>
<h2 id="job-ch-1">Chapter 1</h2>
<p class="verses"><a href="#job-1-1">1</a> <a href="#job-1-2">2</a> <a href="#job-1-3">3</a> <a href="#job-1-4">4</a> <a href="#job-1-5">5</a> <a href="#job-1-6">6</a></p>
<p id="job-1-1"><span class="verse-num">1:1</span> <span class="verse-body">beatus vir qui non abiit in consilio impiorum et in via peccatorum non stetit et in cathedra pestilentiae non sedit</span></p>
<p id="job-1-2"><span class="verse-num">1:2</span> <span class="verse-body">sed in lege Domini voluntas eius et in lege eius meditabitur die ac nocte</span></p>
<p id="job-1-3"><span class="verse-num">1:3</span> <span class="verse-body">et erit tamquam lignum quod plantatum est secus decursus aquarum quod fructum suum dabit in tempore suo et folium eius non defluet et omnia quaecumque faciet prosperabuntur</span></p>
<p id="job-1-4"><span class="verse-num">1:4</span> <span class="verse-body">non sic impii %non sic; sed tamquam pulvis quem proicit ventus %a facie terrae;</span></p>
<p id="job-1-5"><span class="verse-num">1:5</span> <span class="verse-body">ideo non resurgent impii in iudicio neque peccatores in consilio iustorum</span></p>
<p id="job-1-6"><span class="verse-num">1:6</span> <span class="verse-body">quoniam novit Dominus viam iustorum et iter impiorum peribit __________________________________________________________________</span></p>
<h2 id="job-ch-2">Chapter 2</h2>
<p class="verses"><a href="#job-2-1">1</a> <a href="#job-2-2">2</a> <a href="#job-2-3">3</a> <a href="#job-2-4">4</a> <a href="#job-2-5">5</a> <a href="#job-2-6">6</a> <a href="#job-2-7">7</a> <a href="#job-2-8">8</a> <a href="#job-2-9">9</a> <a href="#job-2-10">10</a> <a href="#job-2-11">11</a> <a href="#job-2-12">12</a> <a href="#job-2-13">13</a></p>
<p id="job-2-1"><span class="verse-num">2:1</span> <span class="verse-body">psalmus David quare fremuerunt gentes et populi meditati sunt inania</span></p>
<p id="job-2-2"><span class="verse-num">2:2</span> <span class="verse-body">adstiterunt reges terrae et principes convenerunt in unum adversus Dominum et adversus christum eius diapsalma</span></p>
<p id="job-2-3"><span class="verse-num">2:3</span> <span class="verse-body">disrumpamus vincula eorum et proiciamus a nobis iugum ipsorum</span></p>
<p id="job-2-4"><span class="verse-num">2:4</span> <span class="verse-body">qui habitat in caelis inridebit eos et Dominus subsannabit eos</span></p>
<p id="job-2-5"><span class="verse-num">2:5</span> <span class="verse-body">tunc loquetur ad eos in ira sua et in furore suo conturbabit eos</span></p>
<p id="job-2-6"><span class="verse-num">2:6</span> <span class="verse-body">ego autem constitutus sum rex ab eo super Sion montem sanctum eius praedicans praeceptum eius</span></p>
<p id="job-2-7"><span class="verse-num">2:7</span> <span class="verse-body">Dominus dixit ad me filius meus es tu ego hodie genui te</span></p>
<p id="job-2-8"><span class="verse-num">2:8</span> <span class="verse-body">postula a me et dabo tibi gentes hereditatem tuam et possessionem tuam terminos terrae</span></p>
<p id="job-2-9"><span class="verse-num">2:9</span> <span class="verse-body">reges eos in virga ferrea tamquam vas figuli confringes eos</span></p>
<p id="job-2-10"><span class="verse-num">2:10</span> <span class="verse-body">et nunc reges intellegite erudimini qui iudicatis terram</span></p>
<p id="job-2-11"><span class="verse-num">2:11</span> <span class="verse-body">servite Domino in timore et exultate ei in tremore</span></p>
<p id="job-2-12"><span class="verse-num">2:12</span> <span class="verse-body">adprehendite disciplinam nequando irascatur Dominus et pereatis de via iusta</span></p>
<p id="job-2-13"><span class="verse-num">2:13</span> <span class="verse-body">cum exarserit in brevi ira eius beati omnes qui confidunt in eo __________________________________________________________________</span></p>
<h2 id="job-ch-3">Chapter 3</h2>
<p class="verses"><a href="#job-3-1">1</a> <a href="#job-3-2">2</a> <a href="#job-3-3">3</a> <a href="#job-3-4">4</a> <a href="#job-3-5">5</a> <a href="#job-3-6">6</a> <a href="#job-3-7">7</a> <a href="#job-3-8">8</a> <a href="#job-3-9">9</a></p>
<p id="job-3-1"><span class="verse-num">3:1</span> <span class="verse-body">psalmus David cum fugeret a facie Abessalon filii sui</span></p>
<p id="job-3-2"><span class="verse-num">3:2</span> <span class="verse-body">Domine quid multiplicati sunt qui tribulant me multi insurgunt adversum me</span></p>
<p id="job-3-3"><span class="verse-num">3:3</span> <span class="verse-body">multi dicunt animae meae non est salus ipsi in Deo %eius; diapsalma</span></p>
<p id="job-3-4"><span class="verse-num">3:4</span> <span class="verse-body">tu autem Domine susceptor meus es gloria mea et exaltans caput meum</span></p>
<p id="job-3-5"><span class="verse-num">3:5</span> <span class="verse-body">voce mea ad Dominum clamavi et exaudivit me de monte sancto suo diapsalma</span></p>
<p id="job-3-6"><span class="verse-num">3:6</span> <span class="verse-body">ego dormivi et soporatus sum exsurrexi quia Dominus suscipiet me</span></p>
<p id="job-3-7"><span class="verse-num">3:7</span> <span class="verse-body">non timebo milia populi circumdantis me exsurge Domine salvum me fac Deus meus</span></p>
<p id="job-3-8"><span class="verse-num">3:8</span> <span class="verse-body">quoniam tu percussisti omnes adversantes mihi sine causa dentes peccatorum contrivisti</span></p>
<p id="job-3-9"><span class="verse-num">3:9</span> <span class="verse-body">Domini est salus et super populum tuum benedictio tua __________________________________________________________________</span></p>
<h2 id="job-ch-4">Chapter 4</h2>
<p class="verses"><a href="#job-4-1">1</a> <a href="#job-4-2">2</a> <a href="#job-4-3">3</a> <a href="#job-4-4">4</a> <a href="#job-4-5">5</a> <a href="#job-4-6">6</a> <a href="#job-4-7">7</a> <a href="#job-4-8">8</a> <a href="#job-4-9">9</a> <a href="#job-4-10">10</a></p>
<p id="job-4-1"><span class="verse-num">4:1</span> <span class="verse-body">in finem in carminibus psalmus David</span></p>
<p id="job-4-2"><span class="verse-num">4:2</span> <span class="verse-body">cum invocarem exaudivit me Deus iustitiae meae in tribulatione dilatasti mihi miserere mei et exaudi orationem meam</span></p>
<p id="job-4-3"><span class="verse-num">4:3</span> <span class="verse-body">filii hominum usquequo gravi corde ut quid diligitis vanitatem et quaeritis mendacium diapsalma</span></p>
<p id="job-4-4"><span class="verse-num">4:4</span> <span class="verse-body">et scitote quoniam mirificavit Dominus sanctum suum Dominus exaudiet me cum clamavero ad eum</span></p>
<p id="job-4-5"><span class="verse-num">4:5</span> <span class="verse-body">irascimini et nolite peccare quae dicitis in cordibus vestris in cubilibus vestris conpungimini diapsalma</span></p>
<p id="job-4-6"><span class="verse-num">4:6</span> <span class="verse-body">sacrificate sacrificium iustitiae et sperate in Domino multi dicunt quis ostendet nobis bona</span></p>
<p id="job-4-7"><span class="verse-num">4:7</span> <span class="verse-body">signatum est super nos lumen vultus tui Domine dedisti laetitiam in corde meo</span></p>
<p id="job-4-8"><span class="verse-num">4:8</span> <span class="verse-body">a fructu frumenti et vini et olei sui multiplicati sunt</span></p>
<p id="job-4-9"><span class="verse-num">4:9</span> <span class="verse-body">in pace in id ipsum dormiam et requiescam</span></p>
<p id="job-4-10"><span class="verse-num">4:10</span> <span class="verse-body">quoniam tu Domine singulariter in spe constituisti me __________________________________________________________________</span></p>
<h2 id="job-ch-5">Chapter 5</h2>
<p class="verses"><a href="#job-5-1">1</a> <a href="#job-5-2">2</a> <a href="#job-5-3">3</a> <a href="#job-5-4">4</a> <a href="#job-5-5">5</a> <a href="#job-5-6">6</a> <a href="#job-5-7">7</a> <a href="#job-5-8">8</a> <a href="#job-5-9">9</a> <a href="#job-5-10">10</a> <a href="#job-5-11">11</a> <a href="#job-5-12">12</a> <a href="#job-5-13">13</a></p>
<p id="job-5-1"><span class="verse-num">5:1</span> <span class="verse-body">in finem pro ea quae hereditatem consequitur psalmus David</span></p>
<p id="job-5-2"><span class="verse-num">5:2</span> <span class="verse-body">verba mea auribus percipe Domine intellege clamorem meum</span></p>
<p id="job-5-3"><span class="verse-num">5:3</span> <span class="verse-body">intende voci orationis meae rex meus et Deus meus</span></p>
<p id="job-5-4"><span class="verse-num">5:4</span> <span class="verse-body">quoniam ad te orabo Domine mane exaudies vocem meam</span></p>
<p id="job-5-5"><span class="verse-num">5:5</span> <span class="verse-body">mane adstabo tibi et videbo quoniam non deus volens iniquitatem tu es</span></p>
<p id="job-5-6"><span class="verse-num">5:6</span> <span class="verse-body">neque habitabit iuxta te malignus neque permanebunt iniusti ante oculos tuos</span></p>
<p id="job-5-7"><span class="verse-num">5:7</span> <span class="verse-body">odisti omnes qui operantur iniquitatem perdes %omnes; qui loquuntur mendacium virum sanguinum et dolosum abominabitur Dominus</span></p>
<p id="job-5-8"><span class="verse-num">5:8</span> <span class="verse-body">ego autem in multitudine misericordiae tuae introibo in domum tuam adorabo ad templum sanctum tuum in timore tuo</span></p>
<p id="job-5-9"><span class="verse-num">5:9</span> <span class="verse-body">Domine deduc me in iustitia tua propter inimicos meos dirige in conspectu meo viam tuam</span></p>
<p id="job-5-10"><span class="verse-num">5:10</span> <span class="verse-body">quoniam non est in ore eorum veritas cor eorum vanum est</span></p>
<p id="job-5-11"><span class="verse-num">5:11</span> <span class="verse-body">sepulchrum patens est guttur eorum linguis suis dolose agebant iudica illos Deus decidant a cogitationibus suis secundum multitudinem impietatum eorum expelle eos quoniam inritaverunt te Domine</span></p>
<p id="job-5-12"><span class="verse-num">5:12</span> <span class="verse-body">et laetentur omnes qui sperant in te in aeternum exultabunt et habitabis in eis et gloriabuntur in te omnes qui diligunt nomen tuum</span></p>
<p id="job-5-13"><span class="verse-num">5:13</span> <span class="verse-body">quoniam tu benedices iusto Domine ut scuto bonae voluntatis coronasti nos __________________________________________________________________</span></p>
<h2 id="job-ch-6">Chapter 6</h2>
<p class="verses"><a href="#job-6-1">1</a> <a href="#job-6-2">2</a> <a href="#job-6-3">3</a> <a href="#job-6-4">4</a> <a href="#job-6-5">5</a> <a href="#job-6-6">6</a> <a href="#job-6-7">7</a> <a href="#job-6-8">8</a> <a href="#job-6-9">9</a> <a href="#job-6-10">10</a> <a href="#job-6-11">11</a></p>
<p id="job-6-1"><span class="verse-num">6:1</span> <span class="verse-body">in finem in carminibus pro octava psalmus David</span></p>
<p id="job-6-2"><span class="verse-num">6:2</span> <span class="verse-body">Domine ne in furore tuo arguas me neque in ira tua corripias me</span></p>
<p id="job-6-3"><span class="verse-num">6:3</span> <span class="verse-body">miserere mei Domine quoniam infirmus sum sana me Domine quoniam conturbata sunt ossa mea</span></p>
<p id="job-6-4"><span class="verse-num">6:4</span> <span class="verse-body">et anima mea turbata est valde et tu Domine usquequo</span></p>
<p id="job-6-5"><span class="verse-num">6:5</span> <span class="verse-body">convertere Domine eripe animam meam salvum me fac propter misericordiam tuam</span></p>
<p id="job-6-6"><span class="verse-num">6:6</span> <span class="verse-body">quoniam non est in morte qui memor sit tui in inferno autem quis confitebitur tibi</span></p>
<p id="job-6-7"><span class="verse-num">6:7</span> <span class="verse-body">laboravi in gemitu meo lavabo per singulas noctes lectum meum in lacrimis meis stratum meum rigabo</span></p>
<p id="job-6-8"><span class="verse-num">6:8</span> <span class="verse-body">turbatus est a furore oculus meus inveteravi inter omnes inimicos meos</span></p>
<p id="job-6-9"><span class="verse-num">6:9</span> <span class="verse-body">discedite a me omnes qui operamini iniquitatem quoniam exaudivit Dominus vocem fletus mei</span></p>
<p id="job-6-10"><span class="verse-num">6:10</span> <span class="verse-body">exaudivit Dominus deprecationem meam Dominus orationem meam suscepit</span></p>
<p id="job-6-11"><span class="verse-num">6:11</span> <span class="verse-body">erubescant et conturbentur vehementer omnes inimici mei convertantur et erubescant valde velociter __________________________________________________________________</span></p>
<h2 id="job-ch-7">Chapter 7</h2>
<p class="verses"><a href="#job-7-1">1</a> <a href="#job-7-2">2</a> <a href="#job-7-3">3</a> <a href="#job-7-4">4</a> <a href="#job-7-5">5</a> <a href="#job-7-6">6</a> <a href="#job-7-7">7</a> <a href="#job-7-8">8</a> <a href="#job-7-9">9</a> <a href="#job-7-10">10</a> <a href="#job-7-11">11</a> <a href="#job-7-12">12</a> <a href="#job-7-13">13</a> <a href="#job-7-14">14</a> <a href="#job-7-15">15</a> <a href="#job-7-16">16</a> <a href="#job-7-17">17</a> <a href="#job-7-18">18</a></p>
<p id="job-7-1"><span class="verse-num">7:1</span> <span class="verse-body">psalmus David quem cantavit Domino pro verbis Chusi filii Iemini</span></p>
<p id="job-7-2"><span class="verse-num">7:2</span> <span class="verse-body">Domine Deus meus in te speravi salvum me fac ex omnibus persequentibus me et libera me</span></p>
<p id="job-7-3"><span class="verse-num">7:3</span> <span class="verse-body">nequando rapiat ut leo animam meam dum non est qui redimat neque qui salvum faciat</span></p>
<p id="job-7-4"><span class="verse-num">7:4</span> <span class="verse-body">Domine Deus meus si feci istud si est iniquitas in manibus meis</span></p>
<p id="job-7-5"><span class="verse-num">7:5</span> <span class="verse-body">si reddidi retribuentibus mihi mala decidam merito ab inimicis meis inanis</span></p>
<p id="job-7-6"><span class="verse-num">7:6</span> <span class="verse-body">persequatur inimicus animam meam et conprehendat et conculcet in terra vitam meam et gloriam meam in pulverem deducat diapsalma</span></p>
<p id="job-7-7"><span class="verse-num">7:7</span> <span class="verse-body">exsurge Domine in ira tua exaltare in finibus inimicorum meorum et exsurge Domine Deus meus in praecepto quod mandasti</span></p>
<p id="job-7-8"><span class="verse-num">7:8</span> <span class="verse-body">et synagoga populorum circumdabit te et propter hanc in altum regredere</span></p>
<p id="job-7-9"><span class="verse-num">7:9</span> <span class="verse-body">Dominus iudicat populos iudica me Domine secundum iustitiam meam et secundum innocentiam meam super me</span></p>
<p id="job-7-10"><span class="verse-num">7:10</span> <span class="verse-body">consummetur nequitia peccatorum et diriges iustum et scrutans corda et renes Deus</span></p>
<p id="job-7-11"><span class="verse-num">7:11</span> <span class="verse-body">iustum adiutorium meum a Deo qui salvos facit rectos corde</span></p>
<p id="job-7-12"><span class="verse-num">7:12</span> <span class="verse-body">Deus iudex iustus et fortis et patiens numquid irascitur per singulos dies</span></p>
<p id="job-7-13"><span class="verse-num">7:13</span> <span class="verse-body">nisi conversi fueritis gladium suum vibrabit arcum suum tetendit et paravit illum</span></p>
<p id="job-7-14"><span class="verse-num">7:14</span> <span class="verse-body">et in eo paravit vasa mortis sagittas suas ardentibus effecit</span></p>
<p id="job-7-15"><span class="verse-num">7:15</span> <span class="verse-body">ecce parturiit iniustitiam *et; concepit dolorem et peperit iniquitatem</span></p>
<p id="job-7-16"><span class="verse-num">7:16</span> <span class="verse-body">lacum aperuit et effodit eum et incidet in foveam quam fecit</span></p>
<p id="job-7-17"><span class="verse-num">7:17</span> <span class="verse-body">convertetur dolor eius in caput eius et in verticem ipsius iniquitas eius descendet</span></p>
<p id="job-7-18"><span class="verse-num">7:18</span> <span class="verse-body">confitebor Domino secundum iustitiam eius et psallam nomini Domini altissimi __________________________________________________________________</span></p>
<h2 id="job-ch-8">Chapter 8</h2>
<p class="verses"><a href="#job-8-1">1</a> <a href="#job-8-2">2</a> <a href="#job-8-3">3</a> <a href="#job-8-4">4</a> <a href="#job-8-5">5</a> <a href="#job-8-6">6</a> <a href="#job-8-7">7</a> <a href="#job-8-8">8</a> <a href="#job-8-9">9</a> <a href="#job-8-10">10</a></p>
<p id="job-8-1"><span class="verse-num">8:1</span> <span class="verse-body">in finem pro torcularibus psalmus David</span></p>
<p id="job-8-2"><span class="verse-num">8:2</span> <span class="verse-body">Domine Dominus noster quam admirabile est nomen tuum in universa terra quoniam elevata est magnificentia tua super caelos</span></p>
<p id="job-8-3"><span class="verse-num">8:3</span> <span class="verse-body">ex ore infantium et lactantium perfecisti laudem propter inimicos tuos ut destruas inimicum et ultorem</span></p>
<p id="job-8-4"><span class="verse-num">8:4</span> <span class="verse-body">quoniam videbo caelos * tuos; opera digitorum tuorum lunam et stellas quae tu fundasti</span></p>
<p id="job-8-5"><span class="verse-num">8:5</span> <span class="verse-body">quid est homo quod memor es eius aut filius hominis quoniam visitas eum</span></p>
<p id="job-8-6"><span class="verse-num">8:6</span> <span class="verse-body">minuisti eum paulo minus ab angelis gloria et honore coronasti eum</span></p>
<p id="job-8-7"><span class="verse-num">8:7</span> <span class="verse-body">et constituisti eum super opera manuum tuarum</span></p>
<p id="job-8-8"><span class="verse-num">8:8</span> <span class="verse-body">omnia subiecisti sub pedibus eius oves et boves universas insuper et pecora campi</span></p>
<p id="job-8-9"><span class="verse-num">8:9</span> <span class="verse-body">volucres caeli et pisces maris qui perambulant semitas maris</span></p>
<p id="job-8-10"><span class="verse-num">8:10</span> <span class="verse-body">Domine Dominus noster quam admirabile est nomen tuum in universa terra __________________________________________________________________</span></p>
<h2 id="job-ch-9">Chapter 9</h2>
<p class="verses"><a href="#job-9-1">1</a> <a href="#job-9-2">2</a> <a href="#job-9-3">3</a> <a href="#job-9-4">4</a> <a href="#job-9-5">5</a> <a href="#job-9-6">6</a> <a href="#job-9-7">7</a> <a href="#job-9-8">8</a> <a href="#job-9-9">9</a> <a href="#job-9-10">10</a> <a href="#job-9-11">11</a> <a href="#job-9-12">12</a> <a href="#job-9-13">13</a> <a href="#job-9-14">14</a> <a href="#job-9-15">15</a> <a href="#job-9-16">16</a> <a href="#job-9-17">17</a> <a href="#job-9-18">18</a> <a href="#job-9-19">19</a> <a href="#job-9-20">20</a> <a href="#job-9-21">21</a> <a href="#job-9-22">22</a> <a href="#job-9-23">23</a> <a href="#job-9-24">24</a> <a href="#job-9-25">25</a> <a href="#job-9-26">26</a> <a href="#job-9-27">27</a> <a href="#job-9-28">28</a> <a href="#job-9-29">29</a> <a href="#job-9-30">30</a> <a href="#job-9-31">31</a> <a href="#job-9-32">32</a> <a href="#job-9-33">33</a> <a href="#job-9-34">34</a> <a href="#job-9-35">35</a> <a href="#job-9-36">36</a> <a href="#job-9-37">37</a> <a href="#job-9-38">38</a> <a href="#job-9-39">39</a></p>
<p id="job-9-1"><span class="verse-num">9:1</span> <span class="verse-body">in finem pro occultis filii psalmus David</span></p>
<p id="job-9-2"><span class="verse-num">9:2</span> <span class="verse-body">confitebor tibi Domine in toto corde meo narrabo omnia mirabilia tua</span></p>
<p id="job-9-3"><span class="verse-num">9:3</span> <span class="verse-body">laetabor et exultabo in te psallam nomini tuo Altissime</span></p>
<p id="job-9-4"><span class="verse-num">9:4</span> <span class="verse-body">in convertendo inimicum meum retrorsum infirmabuntur et peribunt a facie tua</span></p>
<p id="job-9-5"><span class="verse-num">9:5</span> <span class="verse-body">quoniam fecisti iudicium meum et causam meam sedisti super thronum qui iudicas iustitiam</span></p>
<p id="job-9-6"><span class="verse-num">9:6</span> <span class="verse-body">increpasti gentes %et; periit impius nomen eorum delisti in aeternum et in saeculum %saeculi;</span></p>
<p id="job-9-7"><span class="verse-num">9:7</span> <span class="verse-body">inimici defecerunt frameae in finem et civitates destruxisti periit memoria eorum cum sonitu</span></p>
<p id="job-9-8"><span class="verse-num">9:8</span> <span class="verse-body">et Dominus in aeternum permanet paravit in iudicio thronum suum</span></p>
<p id="job-9-9"><span class="verse-num">9:9</span> <span class="verse-body">et ipse iudicabit orbem terrae in aequitate iudicabit populos in iustitia</span></p>
<p id="job-9-10"><span class="verse-num">9:10</span> <span class="verse-body">et factus est Dominus refugium pauperi adiutor in oportunitatibus in tribulatione</span></p>
<p id="job-9-11"><span class="verse-num">9:11</span> <span class="verse-body">et sperent in te qui noverunt nomen tuum quoniam non dereliquisti quaerentes te Domine</span></p>
<p id="job-9-12"><span class="verse-num">9:12</span> <span class="verse-body">psallite Domino qui habitat in Sion adnuntiate inter gentes studia eius</span></p>
<p id="job-9-13"><span class="verse-num">9:13</span> <span class="verse-body">quoniam requirens sanguinem eorum recordatus est non est oblitus clamorem pauperum</span></p>
<p id="job-9-14"><span class="verse-num">9:14</span> <span class="verse-body">miserere mei Domine vide humilitatem meam de inimicis meis</span></p>
<p id="job-9-15"><span class="verse-num">9:15</span> <span class="verse-body">qui exaltas me de portis mortis ut adnuntiem omnes laudationes tuas in portis filiae Sion</span></p>
<p id="job-9-16"><span class="verse-num">9:16</span> <span class="verse-body">exultabo in salutari tuo infixae sunt gentes in interitu quem fecerunt in laqueo isto quem absconderunt conprehensus est pes eorum</span></p>
<p id="job-9-17"><span class="verse-num">9:17</span> <span class="verse-body">cognoscitur Dominus iudicia faciens in operibus manuum suarum conprehensus est peccator canticum diapsalmatis</span></p>
<p id="job-9-18"><span class="verse-num">9:18</span> <span class="verse-body">convertantur peccatores in infernum omnes gentes quae obliviscuntur Deum</span></p>
<p id="job-9-19"><span class="verse-num">9:19</span> <span class="verse-body">quoniam non in finem oblivio erit pauperis patientia pauperum non peribit in finem</span></p>
<p id="job-9-20"><span class="verse-num">9:20</span> <span class="verse-body">exsurge Domine non confortetur homo iudicentur gentes in conspectu tuo</span></p>
<p id="job-9-21"><span class="verse-num">9:21</span> <span class="verse-body">constitue Domine legislatorem super eos sciant gentes quoniam homines sunt diapsalma</span></p>
<p id="job-9-22"><span class="verse-num">9:22</span> <span class="verse-body">ut quid Domine recessisti longe dispicis in oportunitatibus in tribulatione</span></p>
<p id="job-9-23"><span class="verse-num">9:23</span> <span class="verse-body">dum superbit impius incenditur pauper conprehenduntur in consiliis quibus cogitant</span></p>
<p id="job-9-24"><span class="verse-num">9:24</span> <span class="verse-body">quoniam laudatur peccator in desideriis animae suae et iniquus benedicitur</span></p>
<p id="job-9-25"><span class="verse-num">9:25</span> <span class="verse-body">exacerbavit Dominum peccator secundum multitudinem irae suae non quaeret</span></p>
<p id="job-9-26"><span class="verse-num">9:26</span> <span class="verse-body">non est Deus in conspectu eius inquinatae sunt viae illius in omni tempore auferuntur iudicia tua a facie eius omnium inimicorum suorum dominabitur</span></p>
<p id="job-9-27"><span class="verse-num">9:27</span> <span class="verse-body">dixit enim in corde suo non movebor a generatione in generationem sine malo</span></p>
<p id="job-9-28"><span class="verse-num">9:28</span> <span class="verse-body">cuius maledictione os plenum est et amaritudine et dolo sub lingua eius labor et dolor</span></p>
<p id="job-9-29"><span class="verse-num">9:29</span> <span class="verse-body">sedet in insidiis cum divitibus in occultis ut interficiat innocentem</span></p>
<p id="job-9-30"><span class="verse-num">9:30</span> <span class="verse-body">oculi eius in pauperem respiciunt insidiatur in abscondito quasi leo in spelunca sua insidiatur ut rapiat pauperem rapere pauperem dum adtrahit eum</span></p>
<p id="job-9-31"><span class="verse-num">9:31</span> <span class="verse-body">in laqueo suo humiliabit eum inclinabit se et cadet cum dominatus fuerit pauperum</span></p>
<p id="job-9-32"><span class="verse-num">9:32</span> <span class="verse-body">dixit enim in corde suo oblitus est Deus avertit faciem suam ne videat in finem</span></p>
<p id="job-9-33"><span class="verse-num">9:33</span> <span class="verse-body">exsurge Domine Deus exaltetur manus tua ne obliviscaris pauperum</span></p>
<p id="job-9-34"><span class="verse-num">9:34</span> <span class="verse-body">propter quid inritavit impius Deum dixit enim in corde suo non requiret</span></p>
<p id="job-9-35"><span class="verse-num">9:35</span> <span class="verse-body">vides quoniam tu laborem et dolorem consideras ut tradas eos in manus tuas tibi derelictus est pauper orfano tu eras adiutor</span></p>
<p id="job-9-36"><span class="verse-num">9:36</span> <span class="verse-body">contere brachium peccatoris et maligni quaeretur peccatum illius et non invenietur</span></p>
<p id="job-9-37"><span class="verse-num">9:37</span> <span class="verse-body">Dominus regnabit in aeternum et in saeculum %saeculi; peribitis gentes de terra illius</span></p>
<p id="job-9-38"><span class="verse-num">9:38</span> <span class="verse-body">desiderium pauperum exaudivit Dominus praeparationem cordis eorum audivit auris tua</span></p>
<p id="job-9-39"><span class="verse-num">9:39</span> <span class="verse-body">iudicare pupillo et humili ut non adponat ultra magnificare se homo super terram __________________________________________________________________</span></p>
<h2 id="job-ch-10">Chapter 10</h2>
<p class="verses"><a href="#job-10-1">1</a> <a href="#job-10-2">2</a> <a href="#job-10-3">3</a> <a href="#job-10-4">4</a> <a href="#job-10-5">5</a> <a href="#job-10-6">6</a> <a href="#job-10-7">7</a> <a href="#job-10-8">8</a></p>
<p id="job-10-1"><span class="verse-num">10:1</span> <span class="verse-body">in finem psalmus David</span></p>
<p id="job-10-2"><span class="verse-num">10:2</span> <span class="verse-body">in Domino confido quomodo dicitis animae meae transmigra in montes sicut passer</span></p>
<p id="job-10-3"><span class="verse-num">10:3</span> <span class="verse-body">quoniam ecce peccatores intenderunt arcum paraverunt sagittas suas in faretra ut sagittent in obscuro rectos corde</span></p>
<p id="job-10-4"><span class="verse-num">10:4</span> <span class="verse-body">quoniam quae perfecisti destruxerunt iustus %autem; quid fecit</span></p>
<p id="job-10-5"><span class="verse-num">10:5</span> <span class="verse-body">Dominus in templo sancto suo Dominus in caelo sedis eius oculi eius %in pauperem; respiciunt palpebrae eius interrogant filios hominum</span></p>
<p id="job-10-6"><span class="verse-num">10:6</span> <span class="verse-body">Dominus interrogat iustum et impium qui autem diligit iniquitatem odit animam suam</span></p>
<p id="job-10-7"><span class="verse-num">10:7</span> <span class="verse-body">pluet super peccatores laqueos ignis et sulphur et spiritus procellarum pars calicis eorum</span></p>
<p id="job-10-8"><span class="verse-num">10:8</span> <span class="verse-body">quoniam iustus Dominus %et; iustitias dilexit aequitatem vidit vultus eius __________________________________________________________________</span></p>
<h2 id="job-ch-11">Chapter 11</h2>
<p class="verses"><a href="#job-11-1">1</a> <a href="#job-11-2">2</a> <a href="#job-11-3">3</a> <a href="#job-11-4">4</a> <a href="#job-11-5">5</a> <a href="#job-11-6">6</a> <a href="#job-11-7">7</a> <a href="#job-11-8">8</a> <a href="#job-11-9">9</a></p>
<p id="job-11-1"><span class="verse-num">11:1</span> <span class="verse-body">in finem pro octava psalmus David</span></p>
<p id="job-11-2"><span class="verse-num">11:2</span> <span class="verse-body">salvum me fac Domine quoniam defecit sanctus quoniam deminutae sunt veritates a filiis hominum</span></p>
<p id="job-11-3"><span class="verse-num">11:3</span> <span class="verse-body">vana locuti sunt unusquisque ad proximum suum labia dolosa in corde et corde locuti sunt</span></p>
<p id="job-11-4"><span class="verse-num">11:4</span> <span class="verse-body">disperdat Dominus universa labia dolosa linguam magniloquam</span></p>
<p id="job-11-5"><span class="verse-num">11:5</span> <span class="verse-body">qui dixerunt linguam nostram magnificabimus labia nostra a nobis sunt quis noster dominus est</span></p>
<p id="job-11-6"><span class="verse-num">11:6</span> <span class="verse-body">propter miseriam inopum et gemitum pauperum nunc exsurgam dicit Dominus ponam in salutari fiducialiter agam in eo</span></p>
<p id="job-11-7"><span class="verse-num">11:7</span> <span class="verse-body">eloquia Domini eloquia casta argentum igne examinatum probatum terrae purgatum septuplum</span></p>
<p id="job-11-8"><span class="verse-num">11:8</span> <span class="verse-body">tu Domine servabis nos et custodies nos a generatione hac et in aeternum</span></p>
<p id="job-11-9"><span class="verse-num">11:9</span> <span class="verse-body">in circuitu impii ambulant secundum altitudinem tuam multiplicasti filios hominum __________________________________________________________________</span></p>
<h2 id="job-ch-12">Chapter 12</h2>
<p class="verses"><a href="#job-12-1">1</a> <a href="#job-12-2">2</a> <a href="#job-12-3">3</a> <a href="#job-12-4">4</a> <a href="#job-12-5">5</a> <a href="#job-12-6">6</a></p>
<p id="job-12-1"><span class="verse-num">12:1</span> <span class="verse-body">in finem psalmus David usquequo Domine oblivisceris me in finem usquequo avertis faciem tuam a me</span></p>
<p id="job-12-2"><span class="verse-num">12:2</span> <span class="verse-body">quamdiu ponam consilia in anima mea dolorem in corde meo per diem</span></p>
<p id="job-12-3"><span class="verse-num">12:3</span> <span class="verse-body">usquequo exaltabitur inimicus meus super me</span></p>
<p id="job-12-4"><span class="verse-num">12:4</span> <span class="verse-body">respice exaudi me Domine Deus meus inlumina oculos meos ne umquam obdormiam in mortem</span></p>
<p id="job-12-5"><span class="verse-num">12:5</span> <span class="verse-body">nequando dicat inimicus meus praevalui adversus eum qui tribulant me exultabunt si motus fuero</span></p>
<p id="job-12-6"><span class="verse-num">12:6</span> <span class="verse-body">ego autem in misericordia tua speravi exultabit cor meum in salutari tuo cantabo Domino qui bona tribuit mihi et psallam nomini Domini altissimi __________________________________________________________________</span></p>
<h2 id="job-ch-13">Chapter 13</h2>
<p class="verses"><a href="#job-13-1">1</a> <a href="#job-13-2">2</a> <a href="#job-13-3">3</a> <a href="#job-13-4">4</a> <a href="#job-13-5">5</a> <a href="#job-13-6">6</a> <a href="#job-13-7">7</a></p>
<p id="job-13-1"><span class="verse-num">13:1</span> <span class="verse-body">in finem psalmus David dixit insipiens in corde suo non est Deus corrupti sunt et abominabiles facti sunt in studiis %suis; non est qui faciat bonum %non est usque ad unum;</span></p>
<p id="job-13-2"><span class="verse-num">13:2</span> <span class="verse-body">Dominus de caelo prospexit super filios hominum ut videat si est intellegens %aut; requirens Deum</span></p>
<p id="job-13-3"><span class="verse-num">13:3</span> <span class="verse-body">omnes declinaverunt simul inutiles facti sunt non est qui faciat bonum non est usque ad unum = sepulchrum patens est guttur eorum = linguis suis dolose agebant = venenum aspidum sub labiis eorum = quorum os maledictione et amaritudine plenum est = veloces pedes eorum ad effundendum sanguinem = contritio et infelicitas in viis eorum = et viam pacis non cognoverunt % non est timor Dei ante oculos eorum;</span></p>
<p id="job-13-4"><span class="verse-num">13:4</span> <span class="verse-body">nonne cognoscent omnes qui operantur iniquitatem qui devorant plebem meam sicut escam panis</span></p>
<p id="job-13-5"><span class="verse-num">13:5</span> <span class="verse-body">Dominum non invocaverunt illic trepidaverunt timore %ubi non erat timor;</span></p>
<p id="job-13-6"><span class="verse-num">13:6</span> <span class="verse-body">quoniam Deus in generatione iusta consilium inopis confudistis quoniam Dominus spes eius est</span></p>
<p id="job-13-7"><span class="verse-num">13:7</span> <span class="verse-body">quis dabit ex Sion salutare Israhel cum averterit Dominus captivitatem plebis suae exultabit Iacob et laetabitur Israhel __________________________________________________________________</span></p>
<h2 id="job-ch-14">Chapter 14</h2>
<p class="verses"><a href="#job-14-1">1</a> <a href="#job-14-2">2</a> <a href="#job-14-3">3</a> <a href="#job-14-4">4</a> <a href="#job-14-5">5</a></p>
<p id="job-14-1"><span class="verse-num">14:1</span> <span class="verse-body">psalmus David Domine quis habitabit in tabernaculo tuo aut quis requiescet in monte sancto tuo</span></p>
<p id="job-14-2"><span class="verse-num">14:2</span> <span class="verse-body">qui ingreditur sine macula et operatur iustitiam</span></p>
<p id="job-14-3"><span class="verse-num">14:3</span> <span class="verse-body">qui loquitur veritatem in corde suo qui non egit dolum in lingua sua nec fecit proximo suo malum et obprobrium non accepit adversus proximos suos</span></p>
<p id="job-14-4"><span class="verse-num">14:4</span> <span class="verse-body">ad nihilum deductus est in conspectu eius malignus timentes autem Dominum glorificat qui iurat proximo suo et non decipit</span></p>
<p id="job-14-5"><span class="verse-num">14:5</span> <span class="verse-body">qui pecuniam suam non dedit ad usuram et munera super innocentes non accepit qui facit haec non movebitur in aeternum __________________________________________________________________</span></p>
<h2 id="job-ch-15">Chapter 15</h2>
<p class="verses"><a href="#job-15-1">1</a> <a href="#job-15-2">2</a> <a href="#job-15-3">3</a> <a href="#job-15-4">4</a> <a href="#job-15-5">5</a> <a href="#job-15-6">6</a> <a href="#job-15-7">7</a> <a href="#job-15-8">8</a> <a href="#job-15-9">9</a> <a href="#job-15-10">10</a></p>
<p id="job-15-1"><span class="verse-num">15:1</span> <span class="verse-body">tituli inscriptio ipsi David conserva me Domine quoniam in te speravi</span></p>
<p id="job-15-2"><span class="verse-num">15:2</span> <span class="verse-body">dixi Domino Dominus meus es tu quoniam bonorum meorum non eges</span></p>
<p id="job-15-3"><span class="verse-num">15:3</span> <span class="verse-body">sanctis qui sunt in terra eius mirificavit *mihi; omnes voluntates meas in eis</span></p>
<p id="job-15-4"><span class="verse-num">15:4</span> <span class="verse-body">multiplicatae sunt infirmitates eorum postea adceleraverunt non congregabo conventicula eorum de sanguinibus nec memor ero nominum eorum per labia mea</span></p>
<p id="job-15-5"><span class="verse-num">15:5</span> <span class="verse-body">Dominus pars hereditatis meae et calicis mei tu es qui restitues hereditatem meam mihi</span></p>
<p id="job-15-6"><span class="verse-num">15:6</span> <span class="verse-body">funes ceciderunt mihi in praeclaris etenim hereditas mea praeclara est mihi</span></p>
<p id="job-15-7"><span class="verse-num">15:7</span> <span class="verse-body">benedicam Domino qui tribuit mihi intellectum insuper et usque ad noctem increpaverunt me renes mei</span></p>
<p id="job-15-8"><span class="verse-num">15:8</span> <span class="verse-body">providebam Dominum in conspectu meo semper quoniam a dextris est mihi ne commovear</span></p>
<p id="job-15-9"><span class="verse-num">15:9</span> <span class="verse-body">propter hoc laetatum est cor meum et exultavit lingua mea insuper et caro mea requiescet in spe</span></p>
<p id="job-15-10"><span class="verse-num">15:10</span> <span class="verse-body">quoniam non derelinques animam meam in inferno non dabis sanctum tuum videre corruptionem notas mihi fecisti vias vitae adimplebis me laetitia cum vultu tuo delectatio in dextera tua usque in finem __________________________________________________________________</span></p>
<h2 id="job-ch-16">Chapter 16</h2>
<p class="verses"><a href="#job-16-1">1</a> <a href="#job-16-2">2</a> <a href="#job-16-3">3</a> <a href="#job-16-4">4</a> <a href="#job-16-5">5</a> <a href="#job-16-6">6</a> <a href="#job-16-7">7</a> <a href="#job-16-8">8</a> <a href="#job-16-9">9</a> <a href="#job-16-10">10</a> <a href="#job-16-11">11</a> <a href="#job-16-12">12</a> <a href="#job-16-13">13</a> <a href="#job-16-14">14</a> <a href="#job-16-15">15</a></p>
<p id="job-16-1"><span class="verse-num">16:1</span> <span class="verse-body">oratio David exaudi Domine iustitiam meam intende deprecationem meam auribus percipe orationem meam non in labiis dolosis</span></p>
<p id="job-16-2"><span class="verse-num">16:2</span> <span class="verse-body">de vultu tuo iudicium meum prodeat oculi tui videant aequitates</span></p>
<p id="job-16-3"><span class="verse-num">16:3</span> <span class="verse-body">probasti cor meum visitasti nocte igne me examinasti et non est inventa in me iniquitas</span></p>
<p id="job-16-4"><span class="verse-num">16:4</span> <span class="verse-body">ut non loquatur os meum opera hominum propter verba labiorum tuorum ego custodivi vias duras</span></p>
<p id="job-16-5"><span class="verse-num">16:5</span> <span class="verse-body">perfice gressus meos in semitis tuis ut non moveantur vestigia mea</span></p>
<p id="job-16-6"><span class="verse-num">16:6</span> <span class="verse-body">ego clamavi quoniam exaudisti me Deus inclina aurem tuam mihi et exaudi verba mea</span></p>
<p id="job-16-7"><span class="verse-num">16:7</span> <span class="verse-body">mirifica misericordias tuas qui salvos facis sperantes in te</span></p>
<p id="job-16-8"><span class="verse-num">16:8</span> <span class="verse-body">a resistentibus dexterae tuae custodi me ut pupillam oculi sub umbra alarum tuarum proteges me</span></p>
<p id="job-16-9"><span class="verse-num">16:9</span> <span class="verse-body">a facie impiorum qui me adflixerunt inimici mei animam meam circumdederunt *super me;</span></p>
<p id="job-16-10"><span class="verse-num">16:10</span> <span class="verse-body">adipem suum concluserunt os eorum locutum est superbia</span></p>
<p id="job-16-11"><span class="verse-num">16:11</span> <span class="verse-body">proicientes me nunc circumdederunt me oculos suos statuerunt declinare in terram</span></p>
<p id="job-16-12"><span class="verse-num">16:12</span> <span class="verse-body">susceperunt me sicut leo paratus ad praedam et sicut catulus leonis habitans in abditis</span></p>
<p id="job-16-13"><span class="verse-num">16:13</span> <span class="verse-body">exsurge Domine praeveni eum et subplanta eum eripe animam meam ab impio frameam tuam</span></p>
<p id="job-16-14"><span class="verse-num">16:14</span> <span class="verse-body">ab inimicis manus tuae Domine a paucis de terra divide eos in vita eorum de absconditis tuis adimpletus est venter eorum saturati sunt filiis et dimiserunt reliquias suas parvulis suis</span></p>
<p id="job-16-15"><span class="verse-num">16:15</span> <span class="verse-body">ego autem in iustitia apparebo conspectui tuo satiabor cum apparuerit gloria tua __________________________________________________________________</span></p>
<h2 id="job-ch-17">Chapter 17</h2>
<p class="verses"><a href="#job-17-1">1</a> <a href="#job-17-2">2</a> <a href="#job-17-3">3</a> <a href="#job-17-4">4</a> <a href="#job-17-5">5</a> <a href="#job-17-6">6</a> <a href="#job-17-7">7</a> <a href="#job-17-8">8</a> <a href="#job-17-9">9</a> <a href="#job-17-10">10</a> <a href="#job-17-11">11</a> <a href="#job-17-12">12</a> <a href="#job-17-13">13</a> <a href="#job-17-14">14</a> <a href="#job-17-15">15</a> <a href="#job-17-16">16</a> <a href="#job-17-17">17</a> <a href="#job-17-18">18</a> <a href="#job-17-19">19</a> <a href="#job-17-20">20</a> <a href="#job-17-21">21</a> <a href="#job-17-22">22</a> <a href="#job-17-23">23</a> <a href="#job-17-24">24</a> <a href="#job-17-25">25</a> <a href="#job-17-26">26</a> <a href="#job-17-27">27</a> <a href="#job-17-28">28</a> <a href="#job-17-29">29</a> <a href="#job-17-30">30</a> <a href="#job-17-31">31</a> <a href="#job-17-32">32</a> <a href="#job-17-33">33</a> <a href="#job-17-34">34</a> <a href="#job-17-35">35</a> <a href="#job-17-36">36</a> <a href="#job-17-37">37</a> <a href="#job-17-38">38</a> <a href="#job-17-39">39</a> <a href="#job-17-40">40</a> <a href="#job-17-41">41</a> <a href="#job-17-42">42</a> <a href="#job-17-43">43</a> <a href="#job-17-44">44</a> <a href="#job-17-45">45</a> <a href="#job-17-46">46</a> <a href="#job-17-47">47</a> <a href="#job-17-48">48</a> <a href="#job-17-49">49</a> <a href="#job-17-50">50</a> <a href="#job-17-51">51</a></p>
<p id="job-17-1"><span class="verse-num">17:1</span> <span class="verse-body">in finem puero Domini David quae locutus est Domino verba cantici huius in die qua eripuit eum Dominus de manu omnium inimicorum eius et de manu Saul et dixit</span></p>
<p id="job-17-2"><span class="verse-num">17:2</span> <span class="verse-body">diligam te Domine fortitudo mea</span></p>
<p id="job-17-3"><span class="verse-num">17:3</span> <span class="verse-body">Dominus firmamentum meum et refugium meum et liberator meus Deus meus adiutor meus et sperabo in eum protector meus et cornu salutis meae et susceptor meus</span></p>
<p id="job-17-4"><span class="verse-num">17:4</span> <span class="verse-body">laudans invocabo Dominum et ab inimicis meis salvus ero</span></p>
<p id="job-17-5"><span class="verse-num">17:5</span> <span class="verse-body">circumdederunt me dolores mortis et torrentes iniquitatis conturbaverunt me</span></p>
<p id="job-17-6"><span class="verse-num">17:6</span> <span class="verse-body">dolores inferni circumdederunt me praeoccupaverunt me laquei mortis</span></p>
<p id="job-17-7"><span class="verse-num">17:7</span> <span class="verse-body">cum tribularer invocavi Dominum et ad Deum meum clamavi exaudivit de templo %sancto; suo vocem meam et clamor meus in conspectu eius introibit in aures eius</span></p>
<p id="job-17-8"><span class="verse-num">17:8</span> <span class="verse-body">et commota est et contremuit terra et fundamenta montium conturbata sunt et commota sunt quoniam iratus est eis</span></p>
<p id="job-17-9"><span class="verse-num">17:9</span> <span class="verse-body">ascendit fumus in ira eius et ignis a facie eius exarsit carbones succensi sunt ab eo</span></p>
<p id="job-17-10"><span class="verse-num">17:10</span> <span class="verse-body">inclinavit caelos et descendit et caligo sub pedibus eius</span></p>
<p id="job-17-11"><span class="verse-num">17:11</span> <span class="verse-body">et ascendit super cherubin et volavit volavit super pinnas ventorum</span></p>
<p id="job-17-12"><span class="verse-num">17:12</span> <span class="verse-body">et posuit tenebras latibulum suum in circuitu eius tabernaculum eius tenebrosa aqua in nubibus aeris</span></p>
<p id="job-17-13"><span class="verse-num">17:13</span> <span class="verse-body">prae fulgore in conspectu eius nubes * eius; transierunt grando et carbones ignis</span></p>
<p id="job-17-14"><span class="verse-num">17:14</span> <span class="verse-body">et intonuit de caelo Dominus et Altissimus dedit vocem suam *grando et carbones ignis;</span></p>
<p id="job-17-15"><span class="verse-num">17:15</span> <span class="verse-body">et misit sagittas et dissipavit eos et fulgora multiplicavit et conturbavit eos</span></p>
<p id="job-17-16"><span class="verse-num">17:16</span> <span class="verse-body">et apparuerunt fontes aquarum et revelata sunt fundamenta orbis terrarum ab increpatione tua Domine ab inspiratione spiritus irae tuae</span></p>
<p id="job-17-17"><span class="verse-num">17:17</span> <span class="verse-body">misit de summo et accepit me adsumpsit me de aquis multis</span></p>
<p id="job-17-18"><span class="verse-num">17:18</span> <span class="verse-body">eripiet me de inimicis meis fortissimis et ab his qui oderunt me quoniam confirmati sunt super me</span></p>
<p id="job-17-19"><span class="verse-num">17:19</span> <span class="verse-body">praevenerunt me in die adflictionis meae et factus est Dominus protector meus</span></p>
<p id="job-17-20"><span class="verse-num">17:20</span> <span class="verse-body">et eduxit me in latitudinem salvum me faciet quoniam voluit me</span></p>
<p id="job-17-21"><span class="verse-num">17:21</span> <span class="verse-body">%et; retribuet mihi Dominus secundum iustitiam meam %et; secundum puritatem manuum mearum retribuet mihi</span></p>
<p id="job-17-22"><span class="verse-num">17:22</span> <span class="verse-body">quia custodivi vias Domini nec impie gessi a Deo meo</span></p>
<p id="job-17-23"><span class="verse-num">17:23</span> <span class="verse-body">quoniam omnia iudicia eius in conspectu meo sunt et iustitias eius non reppuli a me</span></p>
<p id="job-17-24"><span class="verse-num">17:24</span> <span class="verse-body">et ero inmaculatus cum eo et observabo ab iniquitate mea</span></p>
<p id="job-17-25"><span class="verse-num">17:25</span> <span class="verse-body">et retribuet mihi Dominus secundum iustitiam meam et secundum puritatem manuum mearum in conspectu oculorum eius</span></p>
<p id="job-17-26"><span class="verse-num">17:26</span> <span class="verse-body">cum sancto sanctus eris et cum viro innocente innocens eris</span></p>
<p id="job-17-27"><span class="verse-num">17:27</span> <span class="verse-body">et cum electo electus eris et cum perverso perverteris</span></p>
<p id="job-17-28"><span class="verse-num">17:28</span> <span class="verse-body">quoniam tu populum humilem salvum facies et oculos superborum humiliabis</span></p>
<p id="job-17-29"><span class="verse-num">17:29</span> <span class="verse-body">quoniam tu inluminas lucernam meam Domine Deus meus inluminas tenebras meas</span></p>
<p id="job-17-30"><span class="verse-num">17:30</span> <span class="verse-body">quoniam in te eripiar a temptatione et in Deo meo transgrediar murum</span></p>
<p id="job-17-31"><span class="verse-num">17:31</span> <span class="verse-body">Deus meus inpolluta via eius eloquia Domini igne examinata protector est omnium sperantium in eum</span></p>
<p id="job-17-32"><span class="verse-num">17:32</span> <span class="verse-body">quoniam quis deus praeter Dominum et quis deus praeter Deum nostrum</span></p>
<p id="job-17-33"><span class="verse-num">17:33</span> <span class="verse-body">Deus qui praecingit me virtute et posuit inmaculatam viam meam</span></p>
<p id="job-17-34"><span class="verse-num">17:34</span> <span class="verse-body">qui perfecit pedes meos tamquam cervorum et super excelsa statuens me</span></p>
<p id="job-17-35"><span class="verse-num">17:35</span> <span class="verse-body">qui doces manus meas in proelium et posuisti arcum aereum brachia mea</span></p>
<p id="job-17-36"><span class="verse-num">17:36</span> <span class="verse-body">et dedisti mihi protectionem salutis tuae et dextera tua suscepit me et disciplina tua correxit me in finem et disciplina tua ipsa me docebit</span></p>
<p id="job-17-37"><span class="verse-num">17:37</span> <span class="verse-body">dilatasti gressus meos subtus me et non sunt infirmata vestigia mea</span></p>
<p id="job-17-38"><span class="verse-num">17:38</span> <span class="verse-body">persequar inimicos meos et conprehendam illos et non convertar donec deficiant</span></p>
<p id="job-17-39"><span class="verse-num">17:39</span> <span class="verse-body">confringam illos nec poterunt stare cadent subtus pedes meos</span></p>
<p id="job-17-40"><span class="verse-num">17:40</span> <span class="verse-body">et praecinxisti me virtute ad bellum subplantasti insurgentes in me subtus me</span></p>
<p id="job-17-41"><span class="verse-num">17:41</span> <span class="verse-body">et inimicos meos dedisti mihi dorsum et odientes me disperdisti</span></p>
<p id="job-17-42"><span class="verse-num">17:42</span> <span class="verse-body">clamaverunt nec erat qui salvos faceret ad Dominum nec exaudivit eos</span></p>
<p id="job-17-43"><span class="verse-num">17:43</span> <span class="verse-body">et comminuam illos ut pulverem ante faciem venti ut lutum platearum delebo eos</span></p>
<p id="job-17-44"><span class="verse-num">17:44</span> <span class="verse-body">eripe me de contradictionibus populi constitues me in caput gentium</span></p>
<p id="job-17-45"><span class="verse-num">17:45</span> <span class="verse-body">populus quem non cognovi servivit mihi in auditu auris oboedivit mihi</span></p>
<p id="job-17-46"><span class="verse-num">17:46</span> <span class="verse-body">filii alieni mentiti sunt mihi filii alieni inveterati sunt et claudicaverunt a semitis suis</span></p>
<p id="job-17-47"><span class="verse-num">17:47</span> <span class="verse-body">vivit Dominus et benedictus Deus meus et exaltetur Deus salutis meae</span></p>
<p id="job-17-48"><span class="verse-num">17:48</span> <span class="verse-body">Deus qui dat vindictas mihi et subdidit populos sub me liberator meus de gentibus iracundis</span></p>
<p id="job-17-49"><span class="verse-num">17:49</span> <span class="verse-body">et ab insurgentibus in me exaltabis me a viro iniquo eripies me</span></p>
<p id="job-17-50"><span class="verse-num">17:50</span> <span class="verse-body">propterea confitebor tibi in nationibus Domine et psalmum dicam nomini tuo</span></p>
<p id="job-17-51"><span class="verse-num">17:51</span> <span class="verse-body">magnificans salutes regis eius et faciens misericordiam christo suo David et semini eius usque in saeculum __________________________________________________________________</span></p>
<h2 id="job-ch-18">Chapter 18</h2>
<p class="verses"><a href="#job-18-1">1</a> <a href="#job-18-2">2</a> <a href="#job-18-3">3</a> <a href="#job-18-4">4</a> <a href="#job-18-5">5</a> <a href="#job-18-6">6</a> <a href="#job-18-7">7</a> <a href="#job-18-8">8</a> <a href="#job-18-9">9</a> <a href="#job-18-10">10</a> <a href="#job-18-11">11</a> <a href="#job-18-12">12</a> <a href="#job-18-13">13</a> <a href="#job-18-14">14</a> <a href="#job-18-15">15</a></p>
<p id="job-18-1"><span class="verse-num">18:1</span> <span class="verse-body">in finem psalmus David</span></p>
<p id="job-18-2"><span class="verse-num">18:2</span> <span class="verse-body">caeli enarrant gloriam Dei et opera manuum eius adnuntiat firmamentum</span></p>
<p id="job-18-3"><span class="verse-num">18:3</span> <span class="verse-body">dies diei eructat verbum et nox nocti indicat scientiam</span></p>
<p id="job-18-4"><span class="verse-num">18:4</span> <span class="verse-body">non sunt loquellae neque sermones quorum non audiantur voces eorum</span></p>
<p id="job-18-5"><span class="verse-num">18:5</span> <span class="verse-body">in omnem terram exivit sonus eorum et in fines orbis terrae verba eorum</span></p>
<p id="job-18-6"><span class="verse-num">18:6</span> <span class="verse-body">in sole posuit tabernaculum suum et ipse tamquam sponsus procedens de thalamo suo exultavit ut gigans ad currendam viam %suam;</span></p>
<p id="job-18-7"><span class="verse-num">18:7</span> <span class="verse-body">a summo caeli egressio eius et occursus eius usque ad summum eius nec est qui se abscondat a calore eius</span></p>
<p id="job-18-8"><span class="verse-num">18:8</span> <span class="verse-body">lex Domini inmaculata convertens animas testimonium Domini fidele sapientiam praestans parvulis</span></p>
<p id="job-18-9"><span class="verse-num">18:9</span> <span class="verse-body">iustitiae Domini rectae laetificantes corda praeceptum Domini lucidum inluminans oculos</span></p>
<p id="job-18-10"><span class="verse-num">18:10</span> <span class="verse-body">timor Domini sanctus permanens in saeculum saeculi iudicia Domini vera iustificata in semet ipsa</span></p>
<p id="job-18-11"><span class="verse-num">18:11</span> <span class="verse-body">desiderabilia super aurum et lapidem pretiosum multum et dulciora super mel et favum</span></p>
<p id="job-18-12"><span class="verse-num">18:12</span> <span class="verse-body">etenim servus tuus custodit ea in custodiendis illis retributio multa</span></p>
<p id="job-18-13"><span class="verse-num">18:13</span> <span class="verse-body">delicta quis intellegit ab occultis meis munda me</span></p>
<p id="job-18-14"><span class="verse-num">18:14</span> <span class="verse-body">et ab alienis parce servo tuo si mei non fuerint dominati tunc inmaculatus ero et emundabor a delicto maximo</span></p>
<p id="job-18-15"><span class="verse-num">18:15</span> <span class="verse-body">et erunt ut conplaceant eloquia oris mei et meditatio cordis mei in conspectu tuo semper Domine adiutor meus et redemptor meus __________________________________________________________________</span></p>
<h2 id="job-ch-19">Chapter 19</h2>
<p class="verses"><a href="#job-19-1">1</a> <a href="#job-19-2">2</a> <a href="#job-19-3">3</a> <a href="#job-19-4">4</a> <a href="#job-19-5">5</a> <a href="#job-19-6">6</a> <a href="#job-19-7">7</a> <a href="#job-19-8">8</a> <a href="#job-19-9">9</a> <a href="#job-19-10">10</a></p>
<p id="job-19-1"><span class="verse-num">19:1</span> <span class="verse-body">in finem psalmus David</span></p>
<p id="job-19-2"><span class="verse-num">19:2</span> <span class="verse-body">exaudiat te Dominus in die tribulationis protegat te nomen Dei Iacob</span></p>
<p id="job-19-3"><span class="verse-num">19:3</span> <span class="verse-body">mittat tibi auxilium de sancto et de Sion tueatur te</span></p>
<p id="job-19-4"><span class="verse-num">19:4</span> <span class="verse-body">memor sit omnis sacrificii tui et holocaustum tuum pingue fiat diapsalma</span></p>
<p id="job-19-5"><span class="verse-num">19:5</span> <span class="verse-body">tribuat tibi secundum cor tuum et omne consilium tuum confirmet</span></p>
<p id="job-19-6"><span class="verse-num">19:6</span> <span class="verse-body">laetabimur in salutari tuo et in nomine Dei nostri magnificabimur</span></p>
<p id="job-19-7"><span class="verse-num">19:7</span> <span class="verse-body">impleat Dominus omnes petitiones tuas nunc cognovi quoniam salvum fecit Dominus christum suum exaudiet illum de caelo sancto suo in potentatibus salus dexterae eius</span></p>
<p id="job-19-8"><span class="verse-num">19:8</span> <span class="verse-body">hii in curribus et hii in equis nos autem in nomine Domini Dei nostri invocabimus</span></p>
<p id="job-19-9"><span class="verse-num">19:9</span> <span class="verse-body">ipsi obligati sunt et ceciderunt nos vero surreximus et erecti sumus</span></p>
<p id="job-19-10"><span class="verse-num">19:10</span> <span class="verse-body">Domine salvum fac regem et exaudi nos in die qua invocaverimus te __________________________________________________________________</span></p>
<h2 id="job-ch-20">Chapter 20</h2>
<p class="verses"><a href="#job-20-1">1</a> <a href="#job-20-2">2</a> <a href="#job-20-3">3</a> <a href="#job-20-4">4</a> <a href="#job-20-5">5</a> <a href="#job-20-6">6</a> <a href="#job-20-7">7</a> <a href="#job-20-8">8</a> <a href="#job-20-9">9</a> <a href="#job-20-10">10</a> <a href="#job-20-11">11</a> <a href="#job-20-12">12</a> <a href="#job-20-13">13</a> <a href="#job-20-14">14</a></p>
<p id="job-20-1"><span class="verse-num">20:1</span> <span class="verse-body">in finem psalmus David</span></p>
<p id="job-20-2"><span class="verse-num">20:2</span> <span class="verse-body">Domine in virtute tua laetabitur rex et super salutare tuum exultabit vehementer</span></p>
<p id="job-20-3"><span class="verse-num">20:3</span> <span class="verse-body">desiderium animae eius tribuisti ei et voluntate labiorum eius non fraudasti eum diapsalma</span></p>
<p id="job-20-4"><span class="verse-num">20:4</span> <span class="verse-body">quoniam praevenisti eum in benedictionibus dulcedinis posuisti in capite eius coronam de lapide pretioso</span></p>
<p id="job-20-5"><span class="verse-num">20:5</span> <span class="verse-body">vitam petiit a te et tribuisti ei longitudinem dierum in saeculum et in saeculum saeculi</span></p>
<p id="job-20-6"><span class="verse-num">20:6</span> <span class="verse-body">magna gloria eius in salutari tuo gloriam et magnum decorem inpones super eum</span></p>
<p id="job-20-7"><span class="verse-num">20:7</span> <span class="verse-body">quoniam dabis eum benedictionem in saeculum saeculi laetificabis eum in gaudio cum vultu tuo</span></p>
<p id="job-20-8"><span class="verse-num">20:8</span> <span class="verse-body">quoniam rex sperat in Domino et in misericordia Altissimi non commovebitur</span></p>
<p id="job-20-9"><span class="verse-num">20:9</span> <span class="verse-body">inveniatur manus tua omnibus inimicis tuis dextera tua inveniat %omnes; qui te oderunt</span></p>
<p id="job-20-10"><span class="verse-num">20:10</span> <span class="verse-body">pones eos ut clibanum ignis in tempore vultus tui Dominus in ira sua conturbabit eos et devorabit eos ignis</span></p>
<p id="job-20-11"><span class="verse-num">20:11</span> <span class="verse-body">fructum eorum de terra perdes et semen eorum a filiis hominum</span></p>
<p id="job-20-12"><span class="verse-num">20:12</span> <span class="verse-body">quoniam declinaverunt in te mala cogitaverunt consilia quae non potuerunt %stabilire;</span></p>
<p id="job-20-13"><span class="verse-num">20:13</span> <span class="verse-body">quoniam pones eos dorsum in reliquis tuis praeparabis vultum eorum</span></p>
<p id="job-20-14"><span class="verse-num">20:14</span> <span class="verse-body">exaltare Domine in virtute tua cantabimus et psallemus virtutes tuas __________________________________________________________________</span></p>
<h2 id="job-ch-21">Chapter 21</h2>
<p class="verses"><a href="#job-21-1">1</a> <a href="#job-21-2">2</a> <a href="#job-21-3">3</a> <a href="#job-21-4">4</a> <a href="#job-21-5">5</a> <a href="#job-21-6">6</a> <a href="#job-21-7">7</a> <a href="#job-21-8">8</a> <a href="#job-21-9">9</a> <a href="#job-21-10">10</a> <a href="#job-21-11">11</a> <a href="#job-21-12">12</a> <a href="#job-21-13">13</a> <a href="#job-21-14">14</a> <a href="#job-21-15">15</a> <a href="#job-21-16">16</a> <a href="#job-21-17">17</a> <a href="#job-21-18">18</a> <a href="#job-21-19">19</a> <a href="#job-21-20">20</a> <a href="#job-21-21">21</a> <a href="#job-21-22">22</a> <a href="#job-21-23">23</a> <a href="#job-21-24">24</a> <a href="#job-21-25">25</a> <a href="#job-21-26">26</a> <a href="#job-21-27">27</a> <a href="#job-21-28">28</a> <a href="#job-21-29">29</a> <a href="#job-21-30">30</a> <a href="#job-21-31">31</a> <a href="#job-21-32">32</a></p>
<p id="job-21-1"><span class="verse-num">21:1</span> <span class="verse-body">in finem pro adsumptione matutina psalmus David</span></p>
<p id="job-21-2"><span class="verse-num">21:2</span> <span class="verse-body">Deus Deus meus %respice me; quare me dereliquisti longe a salute mea verba delictorum meorum</span></p>
<p id="job-21-3"><span class="verse-num">21:3</span> <span class="verse-body">Deus meus clamabo per diem et non exaudies et nocte et non ad insipientiam mihi</span></p>
<p id="job-21-4"><span class="verse-num">21:4</span> <span class="verse-body">tu autem in sancto habitas Laus Israhel</span></p>
<p id="job-21-5"><span class="verse-num">21:5</span> <span class="verse-body">in te speraverunt patres nostri speraverunt et liberasti eos</span></p>
<p id="job-21-6"><span class="verse-num">21:6</span> <span class="verse-body">ad te clamaverunt et salvi facti sunt in te speraverunt et non sunt confusi</span></p>
<p id="job-21-7"><span class="verse-num">21:7</span> <span class="verse-body">ego autem sum vermis et non homo obprobrium hominum et abiectio plebis</span></p>
<p id="job-21-8"><span class="verse-num">21:8</span> <span class="verse-body">omnes videntes me deriserunt me locuti sunt labiis moverunt caput</span></p>
<p id="job-21-9"><span class="verse-num">21:9</span> <span class="verse-body">speravit in Domino eripiat eum salvum faciat eum quoniam vult eum</span></p>
<p id="job-21-10"><span class="verse-num">21:10</span> <span class="verse-body">quoniam tu es qui extraxisti me de ventre spes mea ab uberibus matris meae</span></p>
<p id="job-21-11"><span class="verse-num">21:11</span> <span class="verse-body">in te proiectus sum ex utero de ventre matris meae Deus meus es tu</span></p>
<p id="job-21-12"><span class="verse-num">21:12</span> <span class="verse-body">ne discesseris a me quoniam tribulatio proxima est quoniam non est qui adiuvet</span></p>
<p id="job-21-13"><span class="verse-num">21:13</span> <span class="verse-body">circumdederunt me vituli multi tauri pingues obsederunt me</span></p>
<p id="job-21-14"><span class="verse-num">21:14</span> <span class="verse-body">aperuerunt super me os suum sicut leo rapiens et rugiens</span></p>
<p id="job-21-15"><span class="verse-num">21:15</span> <span class="verse-body">sicut aqua effusus sum et dispersa sunt universa ossa mea factum est cor meum tamquam cera liquescens in medio ventris mei</span></p>
<p id="job-21-16"><span class="verse-num">21:16</span> <span class="verse-body">aruit tamquam testa virtus mea et lingua mea adhesit faucibus meis et in limum mortis deduxisti me</span></p>
<p id="job-21-17"><span class="verse-num">21:17</span> <span class="verse-body">quoniam circumdederunt me canes multi concilium malignantium obsedit me foderunt manus meas et pedes meos</span></p>
<p id="job-21-18"><span class="verse-num">21:18</span> <span class="verse-body">dinumeraverunt omnia ossa mea ipsi vero consideraverunt et inspexerunt me</span></p>
<p id="job-21-19"><span class="verse-num">21:19</span> <span class="verse-body">diviserunt sibi vestimenta mea et super vestem meam miserunt sortem</span></p>
<p id="job-21-20"><span class="verse-num">21:20</span> <span class="verse-body">tu autem Domine ne elongaveris auxilium tuum ad defensionem meam conspice</span></p>
<p id="job-21-21"><span class="verse-num">21:21</span> <span class="verse-body">erue a framea animam meam et de manu canis unicam meam</span></p>
<p id="job-21-22"><span class="verse-num">21:22</span> <span class="verse-body">salva me ex ore leonis et a cornibus unicornium humilitatem meam</span></p>
<p id="job-21-23"><span class="verse-num">21:23</span> <span class="verse-body">narrabo nomen tuum fratribus meis in media ecclesia laudabo te</span></p>
<p id="job-21-24"><span class="verse-num">21:24</span> <span class="verse-body">qui timetis Dominum laudate eum universum semen Iacob magnificate eum</span></p>
<p id="job-21-25"><span class="verse-num">21:25</span> <span class="verse-body">timeat eum omne semen Israhel quoniam non sprevit neque dispexit deprecationem pauperis nec avertit faciem suam a me et cum clamarem ad eum exaudivit %me;</span></p>
<p id="job-21-26"><span class="verse-num">21:26</span> <span class="verse-body">apud te laus mea in ecclesia magna vota mea reddam in conspectu timentium eum</span></p>
<p id="job-21-27"><span class="verse-num">21:27</span> <span class="verse-body">edent pauperes et saturabuntur et laudabunt Dominum qui requirunt eum vivent corda eorum in saeculum saeculi</span></p>
<p id="job-21-28"><span class="verse-num">21:28</span> <span class="verse-body">reminiscentur et convertentur ad Dominum universi fines terrae et adorabunt in conspectu eius universae familiae gentium</span></p>
<p id="job-21-29"><span class="verse-num">21:29</span> <span class="verse-body">quoniam Dei est regnum et %ipse; dominabitur gentium</span></p>
<p id="job-21-30"><span class="verse-num">21:30</span> <span class="verse-body">manducaverunt et adoraverunt omnes pingues terrae in conspectu eius cadent omnes qui descendunt in terram</span></p>
<p id="job-21-31"><span class="verse-num">21:31</span> <span class="verse-body">et anima mea illi vivet et semen meum serviet ipsi</span></p>
<p id="job-21-32"><span class="verse-num">21:32</span> <span class="verse-body">adnuntiabitur Domino generatio ventura et adnuntiabunt iustitiam eius populo qui nascetur quem fecit %Dominus; __________________________________________________________________</span></p>
<h2 id="job-ch-22">Chapter 22</h2>
<p class="verses"><a href="#job-22-1">1</a> <a href="#job-22-2">2</a> <a href="#job-22-3">3</a> <a href="#job-22-4">4</a> <a href="#job-22-5">5</a> <a href="#job-22-6">6</a></p>
<p id="job-22-1"><span class="verse-num">22:1</span> <span class="verse-body">psalmus David Dominus reget me et nihil mihi deerit</span></p>
<p id="job-22-2"><span class="verse-num">22:2</span> <span class="verse-body">in loco pascuae %ibi; me conlocavit super aquam refectionis educavit me</span></p>
<p id="job-22-3"><span class="verse-num">22:3</span> <span class="verse-body">animam meam convertit deduxit me super semitas iustitiae propter nomen suum</span></p>
<p id="job-22-4"><span class="verse-num">22:4</span> <span class="verse-body">nam et si ambulavero in medio umbrae mortis non timebo mala quoniam tu mecum es virga tua et baculus tuus ipsa me consolata sunt</span></p>
<p id="job-22-5"><span class="verse-num">22:5</span> <span class="verse-body">parasti in conspectu meo mensam adversus eos qui tribulant me inpinguasti in oleo caput meum et calix meus inebrians quam praeclarus est</span></p>
<p id="job-22-6"><span class="verse-num">22:6</span> <span class="verse-body">et misericordia tua subsequitur me omnibus diebus vitae meae et ut inhabitem in domo Domini in longitudinem dierum __________________________________________________________________</span></p>
<h2 id="job-ch-23">Chapter 23</h2>
<p class="verses"><a href="#job-23-1">1</a> <a href="#job-23-2">2</a> <a href="#job-23-3">3</a> <a href="#job-23-4">4</a> <a href="#job-23-5">5</a> <a href="#job-23-6">6</a> <a href="#job-23-7">7</a> <a href="#job-23-8">8</a> <a href="#job-23-9">9</a> <a href="#job-23-10">10</a></p>
<p id="job-23-1"><span class="verse-num">23:1</span> <span class="verse-body">psalmus David prima sabbati Domini est terra et plenitudo eius orbis terrarum et %universi; qui habitant in eo</span></p>
<p id="job-23-2"><span class="verse-num">23:2</span> <span class="verse-body">*quia; ipse super maria fundavit eum et super flumina praeparavit eum</span></p>
<p id="job-23-3"><span class="verse-num">23:3</span> <span class="verse-body">quis ascendit in montem Domini aut quis stabit in loco sancto eius</span></p>
<p id="job-23-4"><span class="verse-num">23:4</span> <span class="verse-body">innocens manibus et mundo corde qui non accepit in vano animam suam nec iuravit in dolo proximo suo</span></p>
<p id="job-23-5"><span class="verse-num">23:5</span> <span class="verse-body">hic accipiet benedictionem a Domino et misericordiam a Deo salvatore suo</span></p>
<p id="job-23-6"><span class="verse-num">23:6</span> <span class="verse-body">haec est generatio quaerentium eum quaerentium faciem Dei Iacob diapsalma</span></p>
<p id="job-23-7"><span class="verse-num">23:7</span> <span class="verse-body">adtollite portas principes vestras et elevamini portae aeternales et introibit rex gloriae</span></p>
<p id="job-23-8"><span class="verse-num">23:8</span> <span class="verse-body">quis est iste rex gloriae Dominus fortis et potens Dominus potens in proelio</span></p>
<p id="job-23-9"><span class="verse-num">23:9</span> <span class="verse-body">adtollite portas principes vestras et elevamini portae aeternales et introibit rex gloriae</span></p>
<p id="job-23-10"><span class="verse-num">23:10</span> <span class="verse-body">quis est iste rex gloriae Dominus virtutum ipse est rex gloriae diapsalma __________________________________________________________________</span></p>
<h2 id="job-ch-24">Chapter 24</h2>
<p class="verses"><a href="#job-24-1">1</a> <a href="#job-24-2">2</a> <a href="#job-24-3">3</a> <a href="#job-24-4">4</a> <a href="#job-24-5">5</a> <a href="#job-24-6">6</a> <a href="#job-24-7">7</a> <a href="#job-24-8">8</a> <a href="#job-24-9">9</a> <a href="#job-24-10">10</a> <a href="#job-24-11">11</a> <a href="#job-24-12">12</a> <a href="#job-24-13">13</a> <a href="#job-24-14">14</a> <a href="#job-24-15">15</a> <a href="#job-24-16">16</a> <a href="#job-24-17">17</a> <a href="#job-24-18">18</a> <a href="#job-24-19">19</a> <a href="#job-24-20">20</a> <a href="#job-24-21">21</a> <a href="#job-24-22">22</a></p>
<p id="job-24-1"><span class="verse-num">24:1</span> <span class="verse-body">psalmus David ad te Domine levavi animam meam</span></p>
<p id="job-24-2"><span class="verse-num">24:2</span> <span class="verse-body">Deus meus in te confido non erubescam</span></p>
<p id="job-24-3"><span class="verse-num">24:3</span> <span class="verse-body">neque inrideant me inimici mei etenim universi qui sustinent te non confundentur</span></p>
<p id="job-24-4"><span class="verse-num">24:4</span> <span class="verse-body">confundantur %omnes; iniqua agentes supervacue vias tuas Domine demonstra mihi %et; semitas tuas doce me</span></p>
<p id="job-24-5"><span class="verse-num">24:5</span> <span class="verse-body">dirige me in veritatem tuam et doce me quoniam tu es Deus salvator meus et te sustinui tota die</span></p>
<p id="job-24-6"><span class="verse-num">24:6</span> <span class="verse-body">reminiscere miserationum tuarum Domine et misericordiarum tuarum quia a saeculo sunt</span></p>
<p id="job-24-7"><span class="verse-num">24:7</span> <span class="verse-body">delicta iuventutis meae et ignorantias meas ne memineris secundum misericordiam tuam memento mei * tu; propter bonitatem tuam Domine</span></p>
<p id="job-24-8"><span class="verse-num">24:8</span> <span class="verse-body">dulcis et rectus Dominus propter hoc legem dabit delinquentibus in via</span></p>
<p id="job-24-9"><span class="verse-num">24:9</span> <span class="verse-body">diriget mansuetos in iudicio docebit mites vias suas</span></p>
<p id="job-24-10"><span class="verse-num">24:10</span> <span class="verse-body">universae viae Domini misericordia et veritas requirentibus testamentum eius et testimonia eius</span></p>
<p id="job-24-11"><span class="verse-num">24:11</span> <span class="verse-body">propter nomen tuum Domine et propitiaberis peccato meo multum est enim</span></p>
<p id="job-24-12"><span class="verse-num">24:12</span> <span class="verse-body">quis est homo qui timet Dominum legem statuet ei in via quam elegit</span></p>
<p id="job-24-13"><span class="verse-num">24:13</span> <span class="verse-body">anima eius in bonis demorabitur et semen ipsius hereditabit terram</span></p>
<p id="job-24-14"><span class="verse-num">24:14</span> <span class="verse-body">firmamentum est Dominus timentibus eum et testamentum ipsius ut manifestetur illis</span></p>
<p id="job-24-15"><span class="verse-num">24:15</span> <span class="verse-body">oculi mei semper ad Dominum quoniam ipse evellet de laqueo pedes meos</span></p>
<p id="job-24-16"><span class="verse-num">24:16</span> <span class="verse-body">respice in me et miserere mei quia unicus et pauper sum ego</span></p>
<p id="job-24-17"><span class="verse-num">24:17</span> <span class="verse-body">tribulationes cordis mei multiplicatae sunt de necessitatibus meis erue me</span></p>
<p id="job-24-18"><span class="verse-num">24:18</span> <span class="verse-body">vide humilitatem meam et laborem meum et dimitte universa delicta mea</span></p>
<p id="job-24-19"><span class="verse-num">24:19</span> <span class="verse-body">respice inimicos meos quoniam multiplicati sunt et odio iniquo oderunt me</span></p>
<p id="job-24-20"><span class="verse-num">24:20</span> <span class="verse-body">custodi animam meam et erue me non erubescam quoniam speravi in te</span></p>
<p id="job-24-21"><span class="verse-num">24:21</span> <span class="verse-body">innocentes et recti adheserunt mihi quia sustinui te</span></p>
<p id="job-24-22"><span class="verse-num">24:22</span> <span class="verse-body">libera Deus Israhel ex omnibus tribulationibus suis __________________________________________________________________</span></p>
<h2 id="job-ch-25">Chapter 25</h2>
<p class="verses"><a href="#job-25-1">1</a> <a href="#job-25-2">2</a> <a href="#job-25-3">3</a> <a href="#job-25-4">4</a> <a href="#job-25-5">5</a> <a href="#job-25-6">6</a> <a href="#job-25-7">7</a> <a href="#job-25-8">8</a> <a href="#job-25-9">9</a> <a href="#job-25-10">10</a> <a href="#job-25-11">11</a> <a href="#job-25-12">12</a></p>
<p id="job-25-1"><span class="verse-num">25:1</span> <span class="verse-body">psalmus David iudica me Domine quoniam ego in innocentia mea ingressus sum et in Domino sperans non infirmabor</span></p>
<p id="job-25-2"><span class="verse-num">25:2</span> <span class="verse-body">proba me Domine et tempta me ure renes meos et cor meum</span></p>
<p id="job-25-3"><span class="verse-num">25:3</span> <span class="verse-body">quoniam misericordia tua ante oculos meos est et conplacui in veritate tua</span></p>
<p id="job-25-4"><span class="verse-num">25:4</span> <span class="verse-body">non sedi cum concilio vanitatis et cum iniqua gerentibus non introibo</span></p>
<p id="job-25-5"><span class="verse-num">25:5</span> <span class="verse-body">odivi ecclesiam malignantium et cum impiis non sedebo</span></p>
<p id="job-25-6"><span class="verse-num">25:6</span> <span class="verse-body">lavabo inter innocentes manus meas et circumdabo altare tuum Domine</span></p>
<p id="job-25-7"><span class="verse-num">25:7</span> <span class="verse-body">ut audiam vocem laudis et enarrem universa mirabilia tua</span></p>
<p id="job-25-8"><span class="verse-num">25:8</span> <span class="verse-body">Domine dilexi decorem domus tuae et locum habitationis gloriae tuae</span></p>
<p id="job-25-9"><span class="verse-num">25:9</span> <span class="verse-body">ne perdas cum impiis animam meam et cum viris sanguinum vitam meam</span></p>
<p id="job-25-10"><span class="verse-num">25:10</span> <span class="verse-body">in quorum manibus iniquitates sunt dextera eorum repleta est muneribus</span></p>
<p id="job-25-11"><span class="verse-num">25:11</span> <span class="verse-body">ego autem in innocentia mea ingressus sum redime me et miserere mei</span></p>
<p id="job-25-12"><span class="verse-num">25:12</span> <span class="verse-body">pes meus stetit in directo in ecclesiis benedicam %te; Domine __________________________________________________________________</span></p>
<h2 id="job-ch-26">Chapter 26</h2>
<p class="verses"><a href="#job-26-1">1</a> <a href="#job-26-2">2</a> <a href="#job-26-3">3</a> <a href="#job-26-4">4</a> <a href="#job-26-5">5</a> <a href="#job-26-6">6</a> <a href="#job-26-7">7</a> <a href="#job-26-8">8</a> <a href="#job-26-9">9</a> <a href="#job-26-10">10</a> <a href="#job-26-11">11</a> <a href="#job-26-12">12</a> <a href="#job-26-13">13</a> <a href="#job-26-14">14</a></p>
<p id="job-26-1"><span class="verse-num">26:1</span> <span class="verse-body">David priusquam liniretur Dominus inluminatio mea et salus mea quem timebo Dominus protector vitae meae a quo trepidabo</span></p>
<p id="job-26-2"><span class="verse-num">26:2</span> <span class="verse-body">dum adpropiant super me nocentes ut edant carnes meas qui tribulant me et inimici mei ipsi infirmati sunt et ceciderunt</span></p>
<p id="job-26-3"><span class="verse-num">26:3</span> <span class="verse-body">si consistant adversus me castra non timebit cor meum si exsurgat adversus me proelium in hoc ego sperabo</span></p>
<p id="job-26-4"><span class="verse-num">26:4</span> <span class="verse-body">unam petii a Domino hanc requiram ut inhabitem in domo Domini omnes dies vitae meae ut videam voluntatem Domini et visitem templum eius</span></p>
<p id="job-26-5"><span class="verse-num">26:5</span> <span class="verse-body">quoniam abscondit me in tabernaculo in die malorum protexit me in abscondito tabernaculi sui</span></p>
<p id="job-26-6"><span class="verse-num">26:6</span> <span class="verse-body">in petra exaltavit me et nunc exaltavit caput meum super inimicos meos circuivi et immolavi in tabernaculo eius hostiam vociferationis cantabo et psalmum dicam Domino</span></p>
<p id="job-26-7"><span class="verse-num">26:7</span> <span class="verse-body">exaudi Domine vocem meam qua clamavi miserere mei et exaudi me</span></p>
<p id="job-26-8"><span class="verse-num">26:8</span> <span class="verse-body">tibi dixit cor meum exquisivit facies mea faciem tuam Domine requiram</span></p>
<p id="job-26-9"><span class="verse-num">26:9</span> <span class="verse-body">ne avertas faciem tuam a me ne declines in ira a servo tuo adiutor meus esto ne derelinquas me neque dispicias me Deus salvator meus</span></p>
<p id="job-26-10"><span class="verse-num">26:10</span> <span class="verse-body">quoniam pater meus et mater mea dereliquerunt me Dominus autem adsumpsit me</span></p>
<p id="job-26-11"><span class="verse-num">26:11</span> <span class="verse-body">legem pone mihi Domine in via tua et dirige me in semita recta propter inimicos meos</span></p>
<p id="job-26-12"><span class="verse-num">26:12</span> <span class="verse-body">ne tradideris me in animas tribulantium me quoniam insurrexerunt in me testes iniqui et mentita est iniquitas sibi</span></p>
<p id="job-26-13"><span class="verse-num">26:13</span> <span class="verse-body">credo videre bona Domini in terra viventium</span></p>
<p id="job-26-14"><span class="verse-num">26:14</span> <span class="verse-body">expecta Dominum viriliter age et confortetur cor tuum et sustine Dominum __________________________________________________________________</span></p>
<h2 id="job-ch-27">Chapter 27</h2>
<p class="verses"><a href="#job-27-1">1</a> <a href="#job-27-2">2</a> <a href="#job-27-3">3</a> <a href="#job-27-4">4</a> <a href="#job-27-5">5</a> <a href="#job-27-6">6</a> <a href="#job-27-7">7</a> <a href="#job-27-8">8</a> <a href="#job-27-9">9</a></p>
<p id="job-27-1"><span class="verse-num">27:1</span> <span class="verse-body">huic David ad te Domine clamabo Deus meus ne sileas a me nequando taceas a me et adsimilabor descendentibus in lacum</span></p>
<p id="job-27-2"><span class="verse-num">27:2</span> <span class="verse-body">exaudi vocem deprecationis meae dum oro ad te dum extollo manus meas ad templum sanctum tuum</span></p>
<p id="job-27-3"><span class="verse-num">27:3</span> <span class="verse-body">ne simul tradas me cum peccatoribus et cum operantibus iniquitatem %ne perdideris me; qui loquuntur pacem cum proximo suo mala autem sunt in cordibus eorum</span></p>
<p id="job-27-4"><span class="verse-num">27:4</span> <span class="verse-body">da illis secundum opera ipsorum et secundum nequitiam adinventionum ipsorum secundum opera manuum eorum tribue illis redde retributionem eorum ipsis</span></p>
<p id="job-27-5"><span class="verse-num">27:5</span> <span class="verse-body">quoniam non intellexerunt opera Domini et in opera manuum eius destrues illos et non aedificabis eos</span></p>
<p id="job-27-6"><span class="verse-num">27:6</span> <span class="verse-body">benedictus Dominus quoniam exaudivit vocem deprecationis meae</span></p>
<p id="job-27-7"><span class="verse-num">27:7</span> <span class="verse-body">Dominus adiutor meus et protector meus in ipso speravit cor meum et adiutus sum et refloruit caro mea et ex voluntate mea confitebor ei</span></p>
<p id="job-27-8"><span class="verse-num">27:8</span> <span class="verse-body">Dominus fortitudo plebis suae et protector salvationum christi sui est</span></p>
<p id="job-27-9"><span class="verse-num">27:9</span> <span class="verse-body">salvam fac plebem tuam et benedic hereditati tuae et rege eos et extolle eos usque in aeternum __________________________________________________________________</span></p>
<h2 id="job-ch-28">Chapter 28</h2>
<p class="verses"><a href="#job-28-1">1</a> <a href="#job-28-2">2</a> <a href="#job-28-3">3</a> <a href="#job-28-4">4</a> <a href="#job-28-5">5</a> <a href="#job-28-6">6</a> <a href="#job-28-7">7</a> <a href="#job-28-8">8</a> <a href="#job-28-9">9</a> <a href="#job-28-10">10</a> <a href="#job-28-11">11</a></p>
<p id="job-28-1"><span class="verse-num">28:1</span> <span class="verse-body">psalmus David in consummatione tabernaculi adferte Domino filii Dei adferte Domino filios arietum</span></p>
<p id="job-28-2"><span class="verse-num">28:2</span> <span class="verse-body">adferte Domino gloriam et honorem adferte Domino gloriam nomini eius adorate Dominum in atrio sancto eius</span></p>
<p id="job-28-3"><span class="verse-num">28:3</span> <span class="verse-body">vox Domini super aquas Deus maiestatis intonuit Dominus super aquas multas</span></p>
<p id="job-28-4"><span class="verse-num">28:4</span> <span class="verse-body">vox Domini in virtute vox Domini in magnificentia</span></p>
<p id="job-28-5"><span class="verse-num">28:5</span> <span class="verse-body">vox Domini confringentis cedros et confringet Dominus cedros Libani</span></p>
<p id="job-28-6"><span class="verse-num">28:6</span> <span class="verse-body">et comminuet eas tamquam vitulum Libani et dilectus quemadmodum filius unicornium</span></p>
<p id="job-28-7"><span class="verse-num">28:7</span> <span class="verse-body">vox Domini intercidentis flammam ignis</span></p>
<p id="job-28-8"><span class="verse-num">28:8</span> <span class="verse-body">vox Domini concutientis desertum et commovebit Dominus desertum Cades</span></p>
<p id="job-28-9"><span class="verse-num">28:9</span> <span class="verse-body">vox Domini praeparantis cervos et revelabit condensa et in templo eius omnis dicet gloriam</span></p>
<p id="job-28-10"><span class="verse-num">28:10</span> <span class="verse-body">Dominus diluvium inhabitare facit et sedebit Dominus rex in aeternum</span></p>
<p id="job-28-11"><span class="verse-num">28:11</span> <span class="verse-body">Dominus virtutem populo suo dabit Dominus benedicet populo suo in pace __________________________________________________________________</span></p>
<h2 id="job-ch-29">Chapter 29</h2>
<p class="verses"><a href="#job-29-1">1</a> <a href="#job-29-2">2</a> <a href="#job-29-3">3</a> <a href="#job-29-4">4</a> <a href="#job-29-5">5</a> <a href="#job-29-6">6</a> <a href="#job-29-7">7</a> <a href="#job-29-8">8</a> <a href="#job-29-9">9</a> <a href="#job-29-10">10</a> <a href="#job-29-11">11</a> <a href="#job-29-12">12</a> <a href="#job-29-13">13</a></p>
<p id="job-29-1"><span class="verse-num">29:1</span> <span class="verse-body">psalmus cantici in dedicatione domus David</span></p>
<p id="job-29-2"><span class="verse-num">29:2</span> <span class="verse-body">exaltabo te Domine quoniam suscepisti me nec delectasti inimicos meos super me</span></p>
<p id="job-29-3"><span class="verse-num">29:3</span> <span class="verse-body">Domine Deus meus clamavi ad te et sanasti me</span></p>
<p id="job-29-4"><span class="verse-num">29:4</span> <span class="verse-body">Domine eduxisti ab inferno animam meam salvasti me a descendentibus in lacum</span></p>
<p id="job-29-5"><span class="verse-num">29:5</span> <span class="verse-body">psallite Domino sancti eius et confitemini memoriae sanctitatis eius</span></p>
<p id="job-29-6"><span class="verse-num">29:6</span> <span class="verse-body">quoniam ira in indignatione eius et vita in voluntate eius ad vesperum demorabitur fletus et ad matutinum laetitia</span></p>
<p id="job-29-7"><span class="verse-num">29:7</span> <span class="verse-body">ego autem dixi in abundantia mea non movebor in aeternum</span></p>
<p id="job-29-8"><span class="verse-num">29:8</span> <span class="verse-body">Domine in voluntate tua praestitisti decori meo virtutem avertisti faciem tuam et factus sum conturbatus</span></p>
<p id="job-29-9"><span class="verse-num">29:9</span> <span class="verse-body">ad te Domine clamabo et ad Deum meum deprecabor</span></p>
<p id="job-29-10"><span class="verse-num">29:10</span> <span class="verse-body">quae utilitas in sanguine meo dum descendo in corruptionem numquid confitebitur tibi pulvis aut adnuntiabit veritatem tuam</span></p>
<p id="job-29-11"><span class="verse-num">29:11</span> <span class="verse-body">audivit Dominus et misertus est mei Dominus factus est adiutor meus</span></p>
<p id="job-29-12"><span class="verse-num">29:12</span> <span class="verse-body">convertisti planctum meum in gaudium mihi conscidisti saccum meum et circumdedisti me laetitia</span></p>
<p id="job-29-13"><span class="verse-num">29:13</span> <span class="verse-body">ut cantet tibi gloria mea et non conpungar Domine Deus meus in aeternum confitebor tibi __________________________________________________________________</span></p>
<h2 id="job-ch-30">Chapter 30</h2>
<p class="verses"><a href="#job-30-1">1</a> <a href="#job-30-2">2</a> <a href="#job-30-3">3</a> <a href="#job-30-4">4</a> <a href="#job-30-5">5</a> <a href="#job-30-6">6</a> <a href="#job-30-7">7</a> <a href="#job-30-8">8</a> <a href="#job-30-9">9</a> <a href="#job-30-10">10</a> <a href="#job-30-11">11</a> <a href="#job-30-12">12</a> <a href="#job-30-13">13</a> <a href="#job-30-14">14</a> <a href="#job-30-15">15</a> <a href="#job-30-16">16</a> <a href="#job-30-17">17</a> <a href="#job-30-18">18</a> <a href="#job-30-19">19</a> <a href="#job-30-20">20</a> <a href="#job-30-21">21</a> <a href="#job-30-22">22</a> <a href="#job-30-23">23</a> <a href="#job-30-24">24</a> <a href="#job-30-25">25</a></p>
<p id="job-30-1"><span class="verse-num">30:1</span> <span class="verse-body">in finem psalmus David</span></p>
<p id="job-30-2"><span class="verse-num">30:2</span> <span class="verse-body">in te Domine speravi non confundar in aeternum in iustitia tua libera me</span></p>
<p id="job-30-3"><span class="verse-num">30:3</span> <span class="verse-body">inclina ad me aurem tuam adcelera ut eruas me esto mihi in Deum protectorem et in domum refugii ut salvum me facias</span></p>
<p id="job-30-4"><span class="verse-num">30:4</span> <span class="verse-body">quoniam fortitudo mea et refugium meum es tu et propter nomen tuum deduces me et enutries me</span></p>
<p id="job-30-5"><span class="verse-num">30:5</span> <span class="verse-body">educes me de laqueo hoc quem absconderunt mihi quoniam tu es protector meus</span></p>
<p id="job-30-6"><span class="verse-num">30:6</span> <span class="verse-body">in manus tuas commendabo spiritum meum redemisti me Domine Deus veritatis</span></p>
<p id="job-30-7"><span class="verse-num">30:7</span> <span class="verse-body">odisti observantes vanitates supervacue ego autem in Domino speravi</span></p>
<p id="job-30-8"><span class="verse-num">30:8</span> <span class="verse-body">exultabo et laetabor in misericordia tua quoniam respexisti humilitatem meam salvasti de necessitatibus animam meam</span></p>
<p id="job-30-9"><span class="verse-num">30:9</span> <span class="verse-body">nec conclusisti me in manibus inimici statuisti in loco spatioso pedes meos</span></p>
<p id="job-30-10"><span class="verse-num">30:10</span> <span class="verse-body">miserere mei Domine quoniam tribulor conturbatus est in ira oculus meus anima mea et venter meus</span></p>
<p id="job-30-11"><span class="verse-num">30:11</span> <span class="verse-body">quoniam defecit in dolore vita mea et anni mei in gemitibus infirmata est in paupertate virtus mea et ossa mea conturbata sunt</span></p>
<p id="job-30-12"><span class="verse-num">30:12</span> <span class="verse-body">super omnes inimicos meos factus sum obprobrium et vicinis meis valde et timor notis meis qui videbant me foras fugerunt a me</span></p>
<p id="job-30-13"><span class="verse-num">30:13</span> <span class="verse-body">oblivioni datus sum tamquam mortuus a corde factus sum tamquam vas perditum</span></p>
<p id="job-30-14"><span class="verse-num">30:14</span> <span class="verse-body">quoniam audivi vituperationem multorum commorantium in circuitu in eo dum convenirent simul adversus me accipere animam meam consiliati sunt</span></p>
<p id="job-30-15"><span class="verse-num">30:15</span> <span class="verse-body">ego autem in te speravi Domine dixi Deus meus es tu</span></p>
<p id="job-30-16"><span class="verse-num">30:16</span> <span class="verse-body">in manibus tuis sortes meae eripe me de manu inimicorum meorum et a persequentibus me</span></p>
<p id="job-30-17"><span class="verse-num">30:17</span> <span class="verse-body">inlustra faciem tuam super servum tuum salvum me fac in misericordia tua</span></p>
<p id="job-30-18"><span class="verse-num">30:18</span> <span class="verse-body">Domine ne confundar quoniam invocavi te erubescant impii et deducantur in infernum</span></p>
<p id="job-30-19"><span class="verse-num">30:19</span> <span class="verse-body">muta fiant labia dolosa quae loquuntur adversus iustum iniquitatem in superbia et in abusione</span></p>
<p id="job-30-20"><span class="verse-num">30:20</span> <span class="verse-body">quam magna multitudo dulcedinis tuae %Domine; quam abscondisti timentibus te perfecisti eis qui sperant in te in conspectu filiorum hominum</span></p>
<p id="job-30-21"><span class="verse-num">30:21</span> <span class="verse-body">abscondes eos in abdito faciei tuae a conturbatione hominum proteges eos in tabernaculo a contradictione linguarum</span></p>
<p id="job-30-22"><span class="verse-num">30:22</span> <span class="verse-body">benedictus Dominus quoniam mirificavit misericordiam suam mihi in civitate munita</span></p>
<p id="job-30-23"><span class="verse-num">30:23</span> <span class="verse-body">ego autem dixi in excessu mentis meae proiectus sum a facie oculorum tuorum ideo exaudisti vocem orationis meae dum clamarem ad te</span></p>
<p id="job-30-24"><span class="verse-num">30:24</span> <span class="verse-body">diligite Dominum omnes sancti eius %quoniam; veritates requirit Dominus et retribuit abundanter facientibus superbiam</span></p>
<p id="job-30-25"><span class="verse-num">30:25</span> <span class="verse-body">viriliter agite et confortetur cor vestrum omnes qui speratis in Domino __________________________________________________________________</span></p>
<h2 id="job-ch-31">Chapter 31</h2>
<p class="verses"><a href="#job-31-1">1</a> <a href="#job-31-2">2</a> <a href="#job-31-3">3</a> <a href="#job-31-4">4</a> <a href="#job-31-5">5</a> <a href="#job-31-6">6</a> <a href="#job-31-7">7</a> <a href="#job-31-8">8</a> <a href="#job-31-9">9</a> <a href="#job-31-10">10</a> <a href="#job-31-11">11</a></p>
<p id="job-31-1"><span class="verse-num">31:1</span> <span class="verse-body">huic David intellectus beati quorum remissae sunt iniquitates et quorum tecta sunt peccata</span></p>
<p id="job-31-2"><span class="verse-num">31:2</span> <span class="verse-body">beatus vir cui non inputabit Dominus peccatum nec est in spiritu eius dolus</span></p>
<p id="job-31-3"><span class="verse-num">31:3</span> <span class="verse-body">quoniam tacui inveteraverunt ossa mea dum clamarem tota die</span></p>
<p id="job-31-4"><span class="verse-num">31:4</span> <span class="verse-body">quoniam die ac nocte gravata est super me manus tua conversus sum in aerumna *mea; dum configitur %mihi; spina diapsalma</span></p>
<p id="job-31-5"><span class="verse-num">31:5</span> <span class="verse-body">delictum meum cognitum *tibi; feci et iniustitiam meam non abscondi dixi confitebor adversus me iniustitiam meam Domino et tu remisisti impietatem peccati mei diapsalma</span></p>
<p id="job-31-6"><span class="verse-num">31:6</span> <span class="verse-body">pro hac orabit ad te omnis sanctus in tempore oportuno verumtamen in diluvio aquarum multarum ad eum non adproximabunt</span></p>
<p id="job-31-7"><span class="verse-num">31:7</span> <span class="verse-body">tu es refugium meum a tribulatione quae circumdedit me exultatio mea erue me a circumdantibus me diapsalma</span></p>
<p id="job-31-8"><span class="verse-num">31:8</span> <span class="verse-body">intellectum tibi dabo et instruam te in via hac qua gradieris firmabo super te oculos meos</span></p>
<p id="job-31-9"><span class="verse-num">31:9</span> <span class="verse-body">nolite fieri sicut equus et mulus quibus non est intellectus in camo et freno maxillas eorum constringe qui non adproximant ad te</span></p>
<p id="job-31-10"><span class="verse-num">31:10</span> <span class="verse-body">multa flagella peccatoris sperantem autem in Domino misericordia circumdabit</span></p>
<p id="job-31-11"><span class="verse-num">31:11</span> <span class="verse-body">laetamini in Domino et exultate iusti et gloriamini omnes recti corde __________________________________________________________________</span></p>
<h2 id="job-ch-32">Chapter 32</h2>
<p class="verses"><a href="#job-32-1">1</a> <a href="#job-32-2">2</a> <a href="#job-32-3">3</a> <a href="#job-32-4">4</a> <a href="#job-32-5">5</a> <a href="#job-32-6">6</a> <a href="#job-32-7">7</a> <a href="#job-32-8">8</a> <a href="#job-32-9">9</a> <a href="#job-32-10">10</a> <a href="#job-32-11">11</a> <a href="#job-32-12">12</a> <a href="#job-32-13">13</a> <a href="#job-32-14">14</a> <a href="#job-32-15">15</a> <a href="#job-32-16">16</a> <a href="#job-32-17">17</a> <a href="#job-32-18">18</a> <a href="#job-32-19">19</a> <a href="#job-32-20">20</a> <a href="#job-32-21">21</a> <a href="#job-32-22">22</a></p>
<p id="job-32-1"><span class="verse-num">32:1</span> <span class="verse-body">psalmus David exultate iusti in Domino rectos decet laudatio</span></p>
<p id="job-32-2"><span class="verse-num">32:2</span> <span class="verse-body">confitemini Domino in cithara in psalterio decem cordarum psallite illi</span></p>
<p id="job-32-3"><span class="verse-num">32:3</span> <span class="verse-body">cantate ei canticum novum bene psallite in vociferatione</span></p>
<p id="job-32-4"><span class="verse-num">32:4</span> <span class="verse-body">quia rectum est verbum Domini et omnia opera eius in fide</span></p>
<p id="job-32-5"><span class="verse-num">32:5</span> <span class="verse-body">diligit misericordiam et iudicium misericordia Domini plena est terra</span></p>
<p id="job-32-6"><span class="verse-num">32:6</span> <span class="verse-body">verbo Domini caeli firmati sunt et spiritu oris eius omnis virtus eorum</span></p>
<p id="job-32-7"><span class="verse-num">32:7</span> <span class="verse-body">congregans sicut in utre aquas maris ponens in thesauris abyssos</span></p>
<p id="job-32-8"><span class="verse-num">32:8</span> <span class="verse-body">timeat Dominum omnis terra ab eo autem commoveantur omnes inhabitantes orbem</span></p>
<p id="job-32-9"><span class="verse-num">32:9</span> <span class="verse-body">quoniam ipse dixit et facta sunt ipse mandavit et creata sunt</span></p>
<p id="job-32-10"><span class="verse-num">32:10</span> <span class="verse-body">Dominus dissipat consilia gentium reprobat autem cogitationes populorum %et reprobat consilia principum;</span></p>
<p id="job-32-11"><span class="verse-num">32:11</span> <span class="verse-body">consilium autem Domini in aeternum manet cogitationes cordis eius in generatione et generationem</span></p>
<p id="job-32-12"><span class="verse-num">32:12</span> <span class="verse-body">beata gens cuius est Dominus Deus eius populus quem elegit in hereditatem sibi</span></p>
<p id="job-32-13"><span class="verse-num">32:13</span> <span class="verse-body">de caelo respexit Dominus vidit omnes filios hominum</span></p>
<p id="job-32-14"><span class="verse-num">32:14</span> <span class="verse-body">de praeparato habitaculo suo respexit super omnes qui habitant terram</span></p>
<p id="job-32-15"><span class="verse-num">32:15</span> <span class="verse-body">qui finxit singillatim corda eorum qui intellegit omnia opera illorum</span></p>
<p id="job-32-16"><span class="verse-num">32:16</span> <span class="verse-body">non salvatur rex per multam virtutem et gigans non salvabitur in multitudine virtutis suae</span></p>
<p id="job-32-17"><span class="verse-num">32:17</span> <span class="verse-body">fallax equus ad salutem in abundantia autem virtutis suae non salvabitur</span></p>
<p id="job-32-18"><span class="verse-num">32:18</span> <span class="verse-body">ecce oculi Domini super metuentes eum qui sperant super misericordia eius</span></p>
<p id="job-32-19"><span class="verse-num">32:19</span> <span class="verse-body">ut eruat a morte animas eorum et alat eos in fame</span></p>
<p id="job-32-20"><span class="verse-num">32:20</span> <span class="verse-body">anima nostra sustinet Dominum quoniam adiutor et protector noster est</span></p>
<p id="job-32-21"><span class="verse-num">32:21</span> <span class="verse-body">quia in eo laetabitur cor nostrum et in nomine sancto eius speravimus</span></p>
<p id="job-32-22"><span class="verse-num">32:22</span> <span class="verse-body">fiat misericordia tua Domine super nos quemadmodum speravimus in te __________________________________________________________________</span></p>
<h2 id="job-ch-33">Chapter 33</h2>
<p class="verses"><a href="#job-33-1">1</a> <a href="#job-33-2">2</a> <a href="#job-33-3">3</a> <a href="#job-33-4">4</a> <a href="#job-33-5">5</a> <a href="#job-33-6">6</a> <a href="#job-33-7">7</a> <a href="#job-33-8">8</a> <a href="#job-33-9">9</a> <a href="#job-33-10">10</a> <a href="#job-33-11">11</a> <a href="#job-33-12">12</a> <a href="#job-33-13">13</a> <a href="#job-33-14">14</a> <a href="#job-33-15">15</a> <a href="#job-33-16">16</a> <a href="#job-33-17">17</a> <a href="#job-33-18">18</a> <a href="#job-33-19">19</a> <a href="#job-33-20">20</a> <a href="#job-33-21">21</a> <a href="#job-33-22">22</a> <a href="#job-33-23">23</a></p>
<p id="job-33-1"><span class="verse-num">33:1</span> <span class="verse-body">David cum inmutavit vultum suum coram Abimelech et dimisit eum et abiit</span></p>
<p id="job-33-2"><span class="verse-num">33:2</span> <span class="verse-body">benedicam Dominum in omni tempore semper laus eius in ore meo</span></p>
<p id="job-33-3"><span class="verse-num">33:3</span> <span class="verse-body">in Domino laudabitur anima mea audiant mansueti et laetentur</span></p>
<p id="job-33-4"><span class="verse-num">33:4</span> <span class="verse-body">magnificate Dominum mecum et exaltemus nomen eius in id ipsum</span></p>
<p id="job-33-5"><span class="verse-num">33:5</span> <span class="verse-body">exquisivi Dominum et exaudivit me et ex omnibus tribulationibus meis eripuit me</span></p>
<p id="job-33-6"><span class="verse-num">33:6</span> <span class="verse-body">accedite ad eum et inluminamini et facies vestrae non confundentur</span></p>
<p id="job-33-7"><span class="verse-num">33:7</span> <span class="verse-body">iste pauper clamavit et Dominus exaudivit %eum; et de omnibus tribulationibus eius salvavit eum</span></p>
<p id="job-33-8"><span class="verse-num">33:8</span> <span class="verse-body">vallabit angelus Domini in circuitu timentium eum et eripiet eos</span></p>
<p id="job-33-9"><span class="verse-num">33:9</span> <span class="verse-body">gustate et videte quoniam suavis est Dominus beatus vir qui sperat in eo</span></p>
<p id="job-33-10"><span class="verse-num">33:10</span> <span class="verse-body">timete Dominum %omnes; sancti eius quoniam non est inopia timentibus eum</span></p>
<p id="job-33-11"><span class="verse-num">33:11</span> <span class="verse-body">divites eguerunt et esurierunt inquirentes autem Dominum non minuentur omni bono diapsalma</span></p>
<p id="job-33-12"><span class="verse-num">33:12</span> <span class="verse-body">venite filii audite me timorem Domini docebo vos</span></p>
<p id="job-33-13"><span class="verse-num">33:13</span> <span class="verse-body">quis est homo qui vult vitam cupit videre dies bonos</span></p>
<p id="job-33-14"><span class="verse-num">33:14</span> <span class="verse-body">prohibe linguam tuam a malo et labia tua ne loquantur dolum</span></p>
<p id="job-33-15"><span class="verse-num">33:15</span> <span class="verse-body">deverte a malo et fac bonum inquire pacem et persequere eam</span></p>
<p id="job-33-16"><span class="verse-num">33:16</span> <span class="verse-body">oculi Domini super iustos et aures eius in precem eorum</span></p>
<p id="job-33-17"><span class="verse-num">33:17</span> <span class="verse-body">facies Domini super facientes mala ut perdat de terra memoriam eorum</span></p>
<p id="job-33-18"><span class="verse-num">33:18</span> <span class="verse-body">clamaverunt iusti et Dominus exaudivit et ex omnibus tribulationibus eorum liberavit eos</span></p>
<p id="job-33-19"><span class="verse-num">33:19</span> <span class="verse-body">iuxta est Dominus his qui tribulato sunt corde et humiles spiritu salvabit</span></p>
<p id="job-33-20"><span class="verse-num">33:20</span> <span class="verse-body">multae tribulationes iustorum et de omnibus his liberavit eos</span></p>
<p id="job-33-21"><span class="verse-num">33:21</span> <span class="verse-body">Dominus custodit omnia ossa eorum unum ex his non conteretur</span></p>
<p id="job-33-22"><span class="verse-num">33:22</span> <span class="verse-body">mors peccatorum pessima et qui oderunt iustum delinquent</span></p>
<p id="job-33-23"><span class="verse-num">33:23</span> <span class="verse-body">redimet Dominus animas servorum suorum et non delinquent omnes qui sperant in eum __________________________________________________________________</span></p>
<h2 id="job-ch-34">Chapter 34</h2>
<p class="verses"><a href="#job-34-1">1</a> <a href="#job-34-2">2</a> <a href="#job-34-3">3</a> <a href="#job-34-4">4</a> <a href="#job-34-5">5</a> <a href="#job-34-6">6</a> <a href="#job-34-7">7</a> <a href="#job-34-8">8</a> <a href="#job-34-9">9</a> <a href="#job-34-10">10</a> <a href="#job-34-11">11</a> <a href="#job-34-12">12</a> <a href="#job-34-13">13</a> <a href="#job-34-14">14</a> <a href="#job-34-15">15</a> <a href="#job-34-16">16</a> <a href="#job-34-17">17</a> <a href="#job-34-18">18</a> <a href="#job-34-19">19</a> <a href="#job-34-20">20</a> <a href="#job-34-21">21</a> <a href="#job-34-22">22</a> <a href="#job-34-23">23</a> <a href="#job-34-24">24</a> <a href="#job-34-25">25</a> <a href="#job-34-26">26</a> <a href="#job-34-27">27</a> <a href="#job-34-28">28</a></p>
<p id="job-34-1"><span class="verse-num">34:1</span> <span class="verse-body">huic David iudica Domine nocentes me expugna expugnantes me</span></p>
<p id="job-34-2"><span class="verse-num">34:2</span> <span class="verse-body">adprehende arma et scutum et exsurge in adiutorium mihi</span></p>
<p id="job-34-3"><span class="verse-num">34:3</span> <span class="verse-body">effunde frameam et conclude adversus eos qui persequuntur me dic animae meae salus tua ego sum</span></p>
<p id="job-34-4"><span class="verse-num">34:4</span> <span class="verse-body">confundantur et revereantur quaerentes animam meam avertantur retrorsum et confundantur cogitantes mihi mala</span></p>
<p id="job-34-5"><span class="verse-num">34:5</span> <span class="verse-body">fiant tamquam pulvis ante faciem venti et angelus Domini coartans eos</span></p>
<p id="job-34-6"><span class="verse-num">34:6</span> <span class="verse-body">fiat via illorum tenebrae et lubricum et angelus Domini persequens eos</span></p>
<p id="job-34-7"><span class="verse-num">34:7</span> <span class="verse-body">quoniam gratis absconderunt mihi interitum laquei sui supervacue exprobraverunt animam meam</span></p>
<p id="job-34-8"><span class="verse-num">34:8</span> <span class="verse-body">veniat illi laqueus quem ignorat et captio quam abscondit conprehendat eum et in laqueo cadat in ipso</span></p>
<p id="job-34-9"><span class="verse-num">34:9</span> <span class="verse-body">anima autem mea exultabit in Domino delectabitur super salutari suo</span></p>
<p id="job-34-10"><span class="verse-num">34:10</span> <span class="verse-body">omnia ossa mea dicent Domine quis similis tui eripiens inopem de manu fortiorum eius egenum et pauperem a diripientibus eum</span></p>
<p id="job-34-11"><span class="verse-num">34:11</span> <span class="verse-body">surgentes testes iniqui quae ignorabam interrogabant me</span></p>
<p id="job-34-12"><span class="verse-num">34:12</span> <span class="verse-body">retribuebant mihi mala pro bonis sterilitatem animae meae</span></p>
<p id="job-34-13"><span class="verse-num">34:13</span> <span class="verse-body">ego autem cum mihi molesti essent induebar cilicio humiliabam in ieiunio animam meam et oratio mea in sinum meum convertetur</span></p>
<p id="job-34-14"><span class="verse-num">34:14</span> <span class="verse-body">quasi proximum quasi fratrem nostrum sic conplacebam quasi lugens et contristatus sic humiliabar</span></p>
<p id="job-34-15"><span class="verse-num">34:15</span> <span class="verse-body">et adversum me laetati sunt et convenerunt congregata sunt super me flagella et ignoravi</span></p>
<p id="job-34-16"><span class="verse-num">34:16</span> <span class="verse-body">dissipati sunt nec conpuncti temptaverunt me subsannaverunt me subsannatione frenduerunt super me dentibus suis</span></p>
<p id="job-34-17"><span class="verse-num">34:17</span> <span class="verse-body">Domine quando respicies restitue animam meam a malignitate eorum a leonibus unicam meam</span></p>
<p id="job-34-18"><span class="verse-num">34:18</span> <span class="verse-body">confitebor tibi in ecclesia magna in populo gravi laudabo te</span></p>
<p id="job-34-19"><span class="verse-num">34:19</span> <span class="verse-body">non supergaudeant mihi qui adversantur mihi inique qui oderunt me gratis et annuunt oculis</span></p>
<p id="job-34-20"><span class="verse-num">34:20</span> <span class="verse-body">quoniam mihi quidem pacifice loquebantur et in iracundia * terrae loquentes; dolos cogitabant</span></p>
<p id="job-34-21"><span class="verse-num">34:21</span> <span class="verse-body">et dilataverunt super me os suum dixerunt euge euge viderunt oculi nostri</span></p>
<p id="job-34-22"><span class="verse-num">34:22</span> <span class="verse-body">vidisti Domine ne sileas Domine ne discedas a me</span></p>
<p id="job-34-23"><span class="verse-num">34:23</span> <span class="verse-body">exsurge et intende iudicio meo Deus meus et Dominus meus in causam meam</span></p>
<p id="job-34-24"><span class="verse-num">34:24</span> <span class="verse-body">iudica me secundum iustitiam tuam Domine Deus meus et non supergaudeant mihi</span></p>
<p id="job-34-25"><span class="verse-num">34:25</span> <span class="verse-body">non dicant in cordibus suis euge euge animae nostrae nec dicant devoravimus eum</span></p>
<p id="job-34-26"><span class="verse-num">34:26</span> <span class="verse-body">erubescant et revereantur simul qui gratulantur malis meis induantur confusione et reverentia qui magna loquuntur super me</span></p>
<p id="job-34-27"><span class="verse-num">34:27</span> <span class="verse-body">exultent et laetentur qui volunt iustitiam meam et dicant semper magnificetur Dominus qui volunt pacem servi eius</span></p>
<p id="job-34-28"><span class="verse-num">34:28</span> <span class="verse-body">et lingua mea meditabitur iustitiam tuam tota die laudem tuam __________________________________________________________________</span></p>
<h2 id="job-ch-35">Chapter 35</h2>
<p class="verses"><a href="#job-35-1">1</a> <a href="#job-35-2">2</a> <a href="#job-35-3">3</a> <a href="#job-35-4">4</a> <a href="#job-35-5">5</a> <a href="#job-35-6">6</a> <a href="#job-35-7">7</a> <a href="#job-35-8">8</a> <a href="#job-35-9">9</a> <a href="#job-35-10">10</a> <a href="#job-35-11">11</a> <a href="#job-35-12">12</a> <a href="#job-35-13">13</a></p>
<p id="job-35-1"><span class="verse-num">35:1</span> <span class="verse-body">in finem servo Domini David</span></p>
<p id="job-35-2"><span class="verse-num">35:2</span> <span class="verse-body">dixit iniustus ut delinquat in semet ipso non est timor Dei ante oculos eius</span></p>
<p id="job-35-3"><span class="verse-num">35:3</span> <span class="verse-body">quoniam dolose egit in conspectu eius ut inveniatur iniquitas eius ad odium</span></p>
<p id="job-35-4"><span class="verse-num">35:4</span> <span class="verse-body">verba oris eius iniquitas et dolus noluit intellegere ut bene ageret</span></p>
<p id="job-35-5"><span class="verse-num">35:5</span> <span class="verse-body">iniquitatem meditatus est in cubili suo adstetit omni viae non bonae malitiam autem non odivit</span></p>
<p id="job-35-6"><span class="verse-num">35:6</span> <span class="verse-body">Domine in caelo misericordia tua et veritas tua usque ad nubes</span></p>
<p id="job-35-7"><span class="verse-num">35:7</span> <span class="verse-body">iustitia tua sicut montes Dei iudicia tua abyssus multa homines et iumenta salvabis Domine</span></p>
<p id="job-35-8"><span class="verse-num">35:8</span> <span class="verse-body">quemadmodum multiplicasti misericordiam tuam Deus filii autem hominum in tegmine alarum tuarum sperabunt</span></p>
<p id="job-35-9"><span class="verse-num">35:9</span> <span class="verse-body">inebriabuntur ab ubertate domus tuae et torrente voluntatis tuae potabis eos</span></p>
<p id="job-35-10"><span class="verse-num">35:10</span> <span class="verse-body">quoniam apud te fons vitae in lumine tuo videbimus lumen</span></p>
<p id="job-35-11"><span class="verse-num">35:11</span> <span class="verse-body">praetende misericordiam tuam scientibus te et iustitiam tuam his qui recto sunt corde</span></p>
<p id="job-35-12"><span class="verse-num">35:12</span> <span class="verse-body">non veniat mihi pes superbiae et manus peccatoris non moveat me</span></p>
<p id="job-35-13"><span class="verse-num">35:13</span> <span class="verse-body">ibi ceciderunt qui operantur iniquitatem expulsi sunt nec potuerunt stare __________________________________________________________________</span></p>
<h2 id="job-ch-36">Chapter 36</h2>
<p class="verses"><a href="#job-36-1">1</a> <a href="#job-36-2">2</a> <a href="#job-36-3">3</a> <a href="#job-36-4">4</a> <a href="#job-36-5">5</a> <a href="#job-36-6">6</a> <a href="#job-36-7">7</a> <a href="#job-36-8">8</a> <a href="#job-36-9">9</a> <a href="#job-36-10">10</a> <a href="#job-36-11">11</a> <a href="#job-36-12">12</a> <a href="#job-36-13">13</a> <a href="#job-36-14">14</a> <a href="#job-36-15">15</a> <a href="#job-36-16">16</a> <a href="#job-36-17">17</a> <a href="#job-36-18">18</a> <a href="#job-36-19">19</a> <a href="#job-36-20">20</a> <a href="#job-36-21">21</a> <a href="#job-36-22">22</a> <a href="#job-36-23">23</a> <a href="#job-36-24">24</a> <a href="#job-36-25">25</a> <a href="#job-36-26">26</a> <a href="#job-36-27">27</a> <a href="#job-36-28">28</a> <a href="#job-36-29">29</a> <a href="#job-36-30">30</a> <a href="#job-36-31">31</a> <a href="#job-36-32">32</a> <a href="#job-36-33">33</a> <a href="#job-36-34">34</a> <a href="#job-36-35">35</a> <a href="#job-36-36">36</a> <a href="#job-36-37">37</a> <a href="#job-36-38">38</a> <a href="#job-36-39">39</a> <a href="#job-36-40">40</a></p>
<p id="job-36-1"><span class="verse-num">36:1</span> <span class="verse-body">ipsi David noli aemulari in malignantibus neque zelaveris facientes iniquitatem</span></p>
<p id="job-36-2"><span class="verse-num">36:2</span> <span class="verse-body">quoniam tamquam faenum velociter arescent et quemadmodum holera herbarum cito decident</span></p>
<p id="job-36-3"><span class="verse-num">36:3</span> <span class="verse-body">spera in Domino et fac bonitatem et inhabita terram et pasceris in divitiis eius</span></p>
<p id="job-36-4"><span class="verse-num">36:4</span> <span class="verse-body">delectare in Domino et dabit tibi petitiones cordis tui</span></p>
<p id="job-36-5"><span class="verse-num">36:5</span> <span class="verse-body">revela Domino viam tuam et spera in eum et ipse faciet</span></p>
<p id="job-36-6"><span class="verse-num">36:6</span> <span class="verse-body">et educet quasi lumen iustitiam tuam et iudicium tuum tamquam meridiem</span></p>
<p id="job-36-7"><span class="verse-num">36:7</span> <span class="verse-body">subditus esto Domino et ora eum noli aemulari in eo qui prosperatur in via sua in homine faciente iniustitias</span></p>
<p id="job-36-8"><span class="verse-num">36:8</span> <span class="verse-body">desine ab ira et derelinque furorem noli aemulari ut maligneris</span></p>
<p id="job-36-9"><span class="verse-num">36:9</span> <span class="verse-body">quoniam qui malignantur exterminabuntur sustinentes autem Dominum ipsi hereditabunt terram</span></p>
<p id="job-36-10"><span class="verse-num">36:10</span> <span class="verse-body">et adhuc pusillum et non erit peccator et quaeres locum eius et non invenies</span></p>
<p id="job-36-11"><span class="verse-num">36:11</span> <span class="verse-body">mansueti autem hereditabunt terram et delectabuntur in multitudine pacis</span></p>
<p id="job-36-12"><span class="verse-num">36:12</span> <span class="verse-body">observabit peccator iustum et stridebit super eum dentibus suis</span></p>
<p id="job-36-13"><span class="verse-num">36:13</span> <span class="verse-body">Dominus autem inridebit eum quia prospicit quoniam veniet dies eius</span></p>
<p id="job-36-14"><span class="verse-num">36:14</span> <span class="verse-body">gladium evaginaverunt peccatores intenderunt arcum suum ut decipiant pauperem et inopem ut trucident rectos corde</span></p>
<p id="job-36-15"><span class="verse-num">36:15</span> <span class="verse-body">gladius eorum intret in corda ipsorum et arcus ipsorum confringatur</span></p>
<p id="job-36-16"><span class="verse-num">36:16</span> <span class="verse-body">melius est modicum iusto super divitias peccatorum multas</span></p>
<p id="job-36-17"><span class="verse-num">36:17</span> <span class="verse-body">quoniam brachia peccatorum conterentur confirmat autem iustos Dominus</span></p>
<p id="job-36-18"><span class="verse-num">36:18</span> <span class="verse-body">novit Dominus dies inmaculatorum et hereditas eorum in aeternum erit</span></p>
<p id="job-36-19"><span class="verse-num">36:19</span> <span class="verse-body">non confundentur in tempore malo et in diebus famis saturabuntur</span></p>
<p id="job-36-20"><span class="verse-num">36:20</span> <span class="verse-body">quia peccatores peribunt inimici vero Domini mox honorificati fuerint et exaltati deficientes quemadmodum fumus defecerunt</span></p>
<p id="job-36-21"><span class="verse-num">36:21</span> <span class="verse-body">mutuabitur peccator et non solvet iustus autem miseretur et tribuet</span></p>
<p id="job-36-22"><span class="verse-num">36:22</span> <span class="verse-body">quia benedicentes ei hereditabunt terram maledicentes autem ei disperibunt</span></p>
<p id="job-36-23"><span class="verse-num">36:23</span> <span class="verse-body">apud Dominum gressus hominis dirigentur et viam eius volet</span></p>
<p id="job-36-24"><span class="verse-num">36:24</span> <span class="verse-body">cum ceciderit non conlidetur quia Dominus subponit manum suam</span></p>
<p id="job-36-25"><span class="verse-num">36:25</span> <span class="verse-body">iunior fui et senui et non vidi iustum derelictum nec semen eius quaerens panes</span></p>
<p id="job-36-26"><span class="verse-num">36:26</span> <span class="verse-body">tota die miseretur et commodat et semen illius in benedictione erit</span></p>
<p id="job-36-27"><span class="verse-num">36:27</span> <span class="verse-body">declina a malo et fac bonum et inhabita in saeculum saeculi</span></p>
<p id="job-36-28"><span class="verse-num">36:28</span> <span class="verse-body">quia Dominus amat iudicium et non derelinquet sanctos suos in aeternum conservabuntur iniusti punientur et semen impiorum peribit</span></p>
<p id="job-36-29"><span class="verse-num">36:29</span> <span class="verse-body">iusti autem hereditabunt terram et inhabitabunt in saeculum %saeculi; super eam</span></p>
<p id="job-36-30"><span class="verse-num">36:30</span> <span class="verse-body">os iusti meditabitur sapientiam et lingua eius loquetur iudicium</span></p>
<p id="job-36-31"><span class="verse-num">36:31</span> <span class="verse-body">lex Dei eius in corde ipsius et non subplantabuntur gressus eius</span></p>
<p id="job-36-32"><span class="verse-num">36:32</span> <span class="verse-body">considerat peccator iustum et quaerit mortificare eum</span></p>
<p id="job-36-33"><span class="verse-num">36:33</span> <span class="verse-body">Dominus autem non derelinquet eum in manus eius nec damnabit eum cum iudicabitur illi</span></p>
<p id="job-36-34"><span class="verse-num">36:34</span> <span class="verse-body">expecta Dominum et custodi viam eius et exaltabit te ut hereditate capias terram cum perierint peccatores videbis</span></p>
<p id="job-36-35"><span class="verse-num">36:35</span> <span class="verse-body">vidi impium superexaltatum et elevatum sicut cedros Libani</span></p>
<p id="job-36-36"><span class="verse-num">36:36</span> <span class="verse-body">et transivi et ecce non erat et quaesivi eum et non est inventus locus eius</span></p>
<p id="job-36-37"><span class="verse-num">36:37</span> <span class="verse-body">custodi innocentiam et vide aequitatem quoniam sunt reliquiae homini pacifico</span></p>
<p id="job-36-38"><span class="verse-num">36:38</span> <span class="verse-body">iniusti autem disperibunt simul reliquiae impiorum peribunt</span></p>
<p id="job-36-39"><span class="verse-num">36:39</span> <span class="verse-body">salus autem iustorum a Domino et protector eorum in tempore tribulationis</span></p>
<p id="job-36-40"><span class="verse-num">36:40</span> <span class="verse-body">et adiuvabit eos Dominus et liberabit eos et eruet eos a peccatoribus et salvabit eos quia speraverunt in eo __________________________________________________________________</span></p>
<h2 id="job-ch-37">Chapter 37</h2>
<p class="verses"><a href="#job-37-1">1</a> <a href="#job-37-2">2</a> <a href="#job-37-3">3</a> <a href="#job-37-4">4</a> <a href="#job-37-5">5</a> <a href="#job-37-6">6</a> <a href="#job-37-7">7</a> <a href="#job-37-8">8</a> <a href="#job-37-9">9</a> <a href="#job-37-10">10</a> <a href="#job-37-11">11</a> <a href="#job-37-12">12</a> <a href="#job-37-13">13</a> <a href="#job-37-14">14</a> <a href="#job-37-15">15</a> <a href="#job-37-16">16</a> <a href="#job-37-17">17</a> <a href="#job-37-18">18</a> <a href="#job-37-19">19</a> <a href="#job-37-20">20</a> <a href="#job-37-21">21</a> <a href="#job-37-22">22</a> <a href="#job-37-23">23</a></p>
<p id="job-37-1"><span class="verse-num">37:1</span> <span class="verse-body">psalmus David in rememorationem de sabbato</span></p>
<p id="job-37-2"><span class="verse-num">37:2</span> <span class="verse-body">Domine ne in furore tuo arguas me neque in ira tua corripias me</span></p>
<p id="job-37-3"><span class="verse-num">37:3</span> <span class="verse-body">quoniam sagittae tuae infixae sunt mihi et confirmasti super me manum tuam</span></p>
<p id="job-37-4"><span class="verse-num">37:4</span> <span class="verse-body">non est sanitas carni meae a facie irae tuae non est pax ossibus meis a facie peccatorum meorum</span></p>
<p id="job-37-5"><span class="verse-num">37:5</span> <span class="verse-body">quoniam iniquitates meae supergressae sunt caput meum sicut onus grave gravatae sunt super me</span></p>
<p id="job-37-6"><span class="verse-num">37:6</span> <span class="verse-body">putruerunt et corruptae sunt cicatrices meae a facie insipientiae meae</span></p>
<p id="job-37-7"><span class="verse-num">37:7</span> <span class="verse-body">miser factus sum et curvatus sum usque ad finem tota die contristatus ingrediebar</span></p>
<p id="job-37-8"><span class="verse-num">37:8</span> <span class="verse-body">quoniam lumbi mei impleti sunt inlusionibus et non est sanitas in carne mea</span></p>
<p id="job-37-9"><span class="verse-num">37:9</span> <span class="verse-body">adflictus sum et humiliatus sum nimis rugiebam a gemitu cordis mei</span></p>
<p id="job-37-10"><span class="verse-num">37:10</span> <span class="verse-body">Domine ante te omne desiderium meum et gemitus meus a te non est absconditus</span></p>
<p id="job-37-11"><span class="verse-num">37:11</span> <span class="verse-body">cor meum conturbatum est dereliquit me virtus mea et lumen oculorum meorum et ipsum non est mecum</span></p>
<p id="job-37-12"><span class="verse-num">37:12</span> <span class="verse-body">amici mei et proximi mei adversus me adpropinquaverunt et steterunt et qui iuxta me erant de longe steterunt</span></p>
<p id="job-37-13"><span class="verse-num">37:13</span> <span class="verse-body">et vim faciebant qui quaerebant animam meam et qui inquirebant mala mihi locuti sunt vanitates et dolos tota die meditabantur</span></p>
<p id="job-37-14"><span class="verse-num">37:14</span> <span class="verse-body">ego autem tamquam surdus non audiebam et sicut mutus non aperiens os suum</span></p>
<p id="job-37-15"><span class="verse-num">37:15</span> <span class="verse-body">et factus sum sicut homo non audiens et non habens in ore suo redargutiones</span></p>
<p id="job-37-16"><span class="verse-num">37:16</span> <span class="verse-body">quoniam in te Domine speravi tu exaudies Domine Deus meus</span></p>
<p id="job-37-17"><span class="verse-num">37:17</span> <span class="verse-body">quia dixi nequando supergaudeant mihi inimici mei et dum commoventur pedes mei super me magna locuti sunt</span></p>
<p id="job-37-18"><span class="verse-num">37:18</span> <span class="verse-body">quoniam ego in flagella paratus et dolor meus in conspectu meo semper</span></p>
<p id="job-37-19"><span class="verse-num">37:19</span> <span class="verse-body">quoniam iniquitatem meam adnuntiabo %et; cogitabo pro peccato meo</span></p>
<p id="job-37-20"><span class="verse-num">37:20</span> <span class="verse-body">inimici autem mei vivent et firmati sunt super me et multiplicati sunt qui oderunt me inique</span></p>
<p id="job-37-21"><span class="verse-num">37:21</span> <span class="verse-body">qui retribuunt mala pro bonis detrahebant mihi quoniam sequebar bonitatem</span></p>
<p id="job-37-22"><span class="verse-num">37:22</span> <span class="verse-body">non derelinquas me Domine Deus meus ne discesseris a me</span></p>
<p id="job-37-23"><span class="verse-num">37:23</span> <span class="verse-body">intende in adiutorium meum Domine salutis meae __________________________________________________________________</span></p>
<h2 id="job-ch-38">Chapter 38</h2>
<p class="verses"><a href="#job-38-1">1</a> <a href="#job-38-2">2</a> <a href="#job-38-3">3</a> <a href="#job-38-4">4</a> <a href="#job-38-5">5</a> <a href="#job-38-6">6</a> <a href="#job-38-7">7</a> <a href="#job-38-8">8</a> <a href="#job-38-9">9</a> <a href="#job-38-10">10</a> <a href="#job-38-11">11</a> <a href="#job-38-12">12</a> <a href="#job-38-13">13</a> <a href="#job-38-14">14</a></p>
<p id="job-38-1"><span class="verse-num">38:1</span> <span class="verse-body">in finem Idithun canticum David</span></p>
<p id="job-38-2"><span class="verse-num">38:2</span> <span class="verse-body">dixi custodiam vias meas ut non delinquam in lingua mea posui ori meo custodiam cum consisteret peccator adversum me</span></p>
<p id="job-38-3"><span class="verse-num">38:3</span> <span class="verse-body">obmutui et humiliatus sum et silui a bonis et dolor meus renovatus est</span></p>
<p id="job-38-4"><span class="verse-num">38:4</span> <span class="verse-body">concaluit cor meum intra me et in meditatione mea exardescet ignis</span></p>
<p id="job-38-5"><span class="verse-num">38:5</span> <span class="verse-body">locutus sum in lingua mea notum fac mihi Domine finem meum et numerum dierum meorum quis est ut sciam quid desit mihi</span></p>
<p id="job-38-6"><span class="verse-num">38:6</span> <span class="verse-body">ecce mensurabiles posuisti dies meos et substantia mea tamquam nihilum ante te verumtamen universa vanitas omnis homo vivens diapsalma</span></p>
<p id="job-38-7"><span class="verse-num">38:7</span> <span class="verse-body">verumtamen in imagine pertransit homo sed et frustra conturbatur thesaurizat et ignorat cui congregabit ea</span></p>
<p id="job-38-8"><span class="verse-num">38:8</span> <span class="verse-body">et nunc quae est expectatio mea nonne Dominus et substantia mea apud te est</span></p>
<p id="job-38-9"><span class="verse-num">38:9</span> <span class="verse-body">ab omnibus iniquitatibus meis erue me obprobrium insipienti dedisti me</span></p>
<p id="job-38-10"><span class="verse-num">38:10</span> <span class="verse-body">obmutui %et; non aperui os meum quoniam tu fecisti</span></p>
<p id="job-38-11"><span class="verse-num">38:11</span> <span class="verse-body">amove a me plagas tuas</span></p>
<p id="job-38-12"><span class="verse-num">38:12</span> <span class="verse-body">a fortitudine manus tuae ego defeci in increpationibus propter iniquitatem corripuisti hominem et tabescere fecisti sicut araneam animam eius verumtamen vane %conturbatur; omnis homo diapsalma</span></p>
<p id="job-38-13"><span class="verse-num">38:13</span> <span class="verse-body">exaudi orationem meam Domine et deprecationem meam auribus percipe lacrimas meas ne sileas quoniam advena sum apud te et peregrinus sicut omnes patres mei</span></p>
<p id="job-38-14"><span class="verse-num">38:14</span> <span class="verse-body">remitte mihi ut refrigerer priusquam abeam et amplius non ero __________________________________________________________________</span></p>
<h2 id="job-ch-39">Chapter 39</h2>
<p class="verses"><a href="#job-39-1">1</a> <a href="#job-39-2">2</a> <a href="#job-39-3">3</a> <a href="#job-39-4">4</a> <a href="#job-39-5">5</a> <a href="#job-39-6">6</a> <a href="#job-39-7">7</a> <a href="#job-39-8">8</a> <a href="#job-39-9">9</a> <a href="#job-39-10">10</a> <a href="#job-39-11">11</a> <a href="#job-39-12">12</a> <a href="#job-39-13">13</a> <a href="#job-39-14">14</a> <a href="#job-39-15">15</a> <a href="#job-39-16">16</a> <a href="#job-39-17">17</a> <a href="#job-39-18">18</a></p>
<p id="job-39-1"><span class="verse-num">39:1</span> <span class="verse-body">in finem David psalmus</span></p>
<p id="job-39-2"><span class="verse-num">39:2</span> <span class="verse-body">expectans expectavi Dominum et intendit mihi</span></p>
<p id="job-39-3"><span class="verse-num">39:3</span> <span class="verse-body">et exaudivit preces meas et eduxit me de lacu miseriae et de luto fecis et statuit super petram pedes meos et direxit gressus meos</span></p>
<p id="job-39-4"><span class="verse-num">39:4</span> <span class="verse-body">et inmisit in os meum canticum novum carmen Deo nostro videbunt multi et timebunt et sperabunt in Domino</span></p>
<p id="job-39-5"><span class="verse-num">39:5</span> <span class="verse-body">beatus vir cuius est nomen Domini spes ipsius et non respexit in vanitates et insanias falsas</span></p>
<p id="job-39-6"><span class="verse-num">39:6</span> <span class="verse-body">multa fecisti tu Domine Deus meus mirabilia tua et cogitationibus tuis non est qui similis sit tibi adnuntiavi et locutus sum multiplicati sunt super numerum</span></p>
<p id="job-39-7"><span class="verse-num">39:7</span> <span class="verse-body">sacrificium et oblationem noluisti aures autem perfecisti mihi holocaustum et pro peccato non postulasti</span></p>
<p id="job-39-8"><span class="verse-num">39:8</span> <span class="verse-body">tunc dixi ecce venio in capite libri scriptum est de me</span></p>
<p id="job-39-9"><span class="verse-num">39:9</span> <span class="verse-body">ut facerem voluntatem tuam Deus meus volui et legem tuam in medio cordis mei</span></p>
<p id="job-39-10"><span class="verse-num">39:10</span> <span class="verse-body">adnuntiavi iustitiam in ecclesia magna ecce labia mea non prohibebo Domine tu scisti</span></p>
<p id="job-39-11"><span class="verse-num">39:11</span> <span class="verse-body">iustitiam tuam non abscondi in corde meo veritatem tuam et salutare tuum dixi non abscondi misericordiam tuam et veritatem tuam a concilio multo</span></p>
<p id="job-39-12"><span class="verse-num">39:12</span> <span class="verse-body">tu autem Domine ne longe facias miserationes tuas a me misericordia tua et veritas tua semper susceperunt me</span></p>
<p id="job-39-13"><span class="verse-num">39:13</span> <span class="verse-body">quoniam circumdederunt me mala quorum non est numerus conprehenderunt me iniquitates meae et non potui ut viderem multiplicatae sunt super capillos capitis mei et cor meum dereliquit me</span></p>
<p id="job-39-14"><span class="verse-num">39:14</span> <span class="verse-body">conplaceat tibi Domine ut eruas me Domine ad adiuvandum me respice</span></p>
<p id="job-39-15"><span class="verse-num">39:15</span> <span class="verse-body">confundantur et revereantur simul qui quaerunt animam meam ut auferant eam convertantur retrorsum et revereantur qui volunt mihi mala</span></p>
<p id="job-39-16"><span class="verse-num">39:16</span> <span class="verse-body">ferant confestim confusionem suam qui dicunt mihi euge euge</span></p>
<p id="job-39-17"><span class="verse-num">39:17</span> <span class="verse-body">exultent et laetentur super te omnes quaerentes te et dicant semper magnificetur Dominus qui diligunt salutare tuum</span></p>
<p id="job-39-18"><span class="verse-num">39:18</span> <span class="verse-body">ego autem mendicus sum et pauper Dominus sollicitus est mei adiutor meus et protector meus tu es Deus meus ne tardaveris __________________________________________________________________</span></p>
<h2 id="job-ch-40">Chapter 40</h2>
<p class="verses"><a href="#job-40-1">1</a> <a href="#job-40-2">2</a> <a href="#job-40-3">3</a> <a href="#job-40-4">4</a> <a href="#job-40-5">5</a> <a href="#job-40-6">6</a> <a href="#job-40-7">7</a> <a href="#job-40-8">8</a> <a href="#job-40-9">9</a> <a href="#job-40-10">10</a> <a href="#job-40-11">11</a> <a href="#job-40-12">12</a> <a href="#job-40-13">13</a> <a href="#job-40-14">14</a></p>
<p id="job-40-1"><span class="verse-num">40:1</span> <span class="verse-body">in finem psalmus David</span></p>
<p id="job-40-2"><span class="verse-num">40:2</span> <span class="verse-body">beatus qui intellegit super egenum et pauperem in die mala liberabit eum Dominus</span></p>
<p id="job-40-3"><span class="verse-num">40:3</span> <span class="verse-body">Dominus conservet eum et vivificet eum et beatum faciat eum in terra et non tradat eum in animam inimicorum eius</span></p>
<p id="job-40-4"><span class="verse-num">40:4</span> <span class="verse-body">Dominus opem ferat illi super lectum doloris eius universum stratum eius versasti in infirmitate eius</span></p>
<p id="job-40-5"><span class="verse-num">40:5</span> <span class="verse-body">ego dixi Domine miserere mei sana animam meam quoniam peccavi tibi</span></p>
<p id="job-40-6"><span class="verse-num">40:6</span> <span class="verse-body">inimici mei dixerunt mala mihi quando morietur et peribit nomen eius</span></p>
<p id="job-40-7"><span class="verse-num">40:7</span> <span class="verse-body">et si ingrediebatur ut videret vane loquebatur cor eius congregavit iniquitatem sibi egrediebatur foras et loquebatur</span></p>
<p id="job-40-8"><span class="verse-num">40:8</span> <span class="verse-body">in id ipsum adversum me susurrabant omnes inimici mei adversus me cogitabant mala mihi</span></p>
<p id="job-40-9"><span class="verse-num">40:9</span> <span class="verse-body">verbum iniquum constituerunt adversus me numquid qui dormit non adiciet ut resurgat</span></p>
<p id="job-40-10"><span class="verse-num">40:10</span> <span class="verse-body">etenim homo pacis meae in quo speravi qui edebat panes meos magnificavit super me subplantationem</span></p>
<p id="job-40-11"><span class="verse-num">40:11</span> <span class="verse-body">tu autem Domine miserere mei et resuscita me et retribuam eis</span></p>
<p id="job-40-12"><span class="verse-num">40:12</span> <span class="verse-body">in hoc cognovi quoniam voluisti me quoniam non gaudebit inimicus meus super me</span></p>
<p id="job-40-13"><span class="verse-num">40:13</span> <span class="verse-body">me autem propter innocentiam suscepisti et confirmasti me in conspectu tuo in aeternum</span></p>
<p id="job-40-14"><span class="verse-num">40:14</span> <span class="verse-body">benedictus Dominus Deus Israhel a saeculo et in saeculum fiat fiat __________________________________________________________________</span></p>
<h2 id="job-ch-41">Chapter 41</h2>
<p class="verses"><a href="#job-41-1">1</a> <a href="#job-41-2">2</a> <a href="#job-41-3">3</a> <a href="#job-41-4">4</a> <a href="#job-41-5">5</a> <a href="#job-41-6">6</a> <a href="#job-41-7">7</a> <a href="#job-41-8">8</a> <a href="#job-41-9">9</a> <a href="#job-41-10">10</a> <a href="#job-41-11">11</a> <a href="#job-41-12">12</a></p>
<p id="job-41-1"><span class="verse-num">41:1</span> <span class="verse-body">in finem in intellectum filiis Core</span></p>
<p id="job-41-2"><span class="verse-num">41:2</span> <span class="verse-body">quemadmodum desiderat cervus ad fontes aquarum ita desiderat anima mea ad te Deus</span></p>
<p id="job-41-3"><span class="verse-num">41:3</span> <span class="verse-body">sitivit anima mea ad Deum *fortem; vivum quando veniam et parebo ante faciem Dei</span></p>
<p id="job-41-4"><span class="verse-num">41:4</span> <span class="verse-body">fuerunt mihi lacrimae meae panis die ac nocte dum dicitur mihi cotidie ubi est Deus tuus</span></p>
<p id="job-41-5"><span class="verse-num">41:5</span> <span class="verse-body">haec recordatus sum et effudi in me animam meam quoniam transibo in loco tabernaculi admirabilis usque ad domum Dei in voce exultationis et confessionis sonus epulantis</span></p>
<p id="job-41-6"><span class="verse-num">41:6</span> <span class="verse-body">quare tristis es anima mea et quare conturbas me spera in Deo quoniam confitebor illi salutare vultus mei</span></p>
<p id="job-41-7"><span class="verse-num">41:7</span> <span class="verse-body">Deus meus ad me ipsum anima mea conturbata est propterea memor ero tui de terra Iordanis et Hermoniim a monte modico</span></p>
<p id="job-41-8"><span class="verse-num">41:8</span> <span class="verse-body">abyssus *ad; abyssum invocat in voce cataractarum tuarum omnia excelsa tua et fluctus tui super me transierunt</span></p>
<p id="job-41-9"><span class="verse-num">41:9</span> <span class="verse-body">in die mandavit Dominus misericordiam suam et nocte canticum eius apud me oratio Deo vitae meae</span></p>
<p id="job-41-10"><span class="verse-num">41:10</span> <span class="verse-body">dicam Deo susceptor meus es quare oblitus es mei quare contristatus incedo dum adfligit me inimicus</span></p>
<p id="job-41-11"><span class="verse-num">41:11</span> <span class="verse-body">dum confringuntur ossa mea exprobraverunt mihi qui tribulant me dum dicunt mihi per singulos dies ubi est Deus tuus</span></p>
<p id="job-41-12"><span class="verse-num">41:12</span> <span class="verse-body">quare tristis es anima mea et quare conturbas me spera in Deum quoniam *adhuc; confitebor illi salutare vultus mei *et; Deus meus __________________________________________________________________</span></p>
<h2 id="job-ch-42">Chapter 42</h2>
<p class="verses"><a href="#job-42-1">1</a> <a href="#job-42-2">2</a> <a href="#job-42-3">3</a> <a href="#job-42-4">4</a> <a href="#job-42-5">5</a></p>
<p id="job-42-1"><span class="verse-num">42:1</span> <span class="verse-body">psalmus David iudica me Deus et discerne causam meam de gente non sancta ab homine iniquo et doloso erue me</span></p>
<p id="job-42-2"><span class="verse-num">42:2</span> <span class="verse-body">quia tu es Deus fortitudo mea quare me reppulisti quare tristis incedo dum adfligit me inimicus</span></p>
<p id="job-42-3"><span class="verse-num">42:3</span> <span class="verse-body">emitte lucem tuam et veritatem tuam ipsa me deduxerunt et adduxerunt in montem sanctum tuum et in tabernacula tua</span></p>
<p id="job-42-4"><span class="verse-num">42:4</span> <span class="verse-body">et introibo ad altare Dei ad Deum qui laetificat iuventutem meam confitebor tibi in cithara Deus Deus meus</span></p>
<p id="job-42-5"><span class="verse-num">42:5</span> <span class="verse-body">quare tristis es anima mea et quare conturbas me spera in Deum quoniam *adhuc; confitebor illi salutare vultus mei *et; Deus meus __________________________________________________________________</span></p>
<h2 id="job-ch-43">Chapter 43</h2>
<p class="verses"><a href="#job-43-1">1</a> <a href="#job-43-2">2</a> <a href="#job-43-3">3</a> <a href="#job-43-4">4</a> <a href="#job-43-5">5</a> <a href="#job-43-6">6</a> <a href="#job-43-7">7</a> <a href="#job-43-8">8</a> <a href="#job-43-9">9</a> <a href="#job-43-10">10</a> <a href="#job-43-11">11</a> <a href="#job-43-12">12</a> <a href="#job-43-13">13</a> <a href="#job-43-14">14</a> <a href="#job-43-15">15</a> <a href="#job-43-16">16</a> <a href="#job-43-17">17</a> <a href="#job-43-18">18</a> <a href="#job-43-19">19</a> <a href="#job-43-20">20</a> <a href="#job-43-21">21</a> <a href="#job-43-22">22</a> <a href="#job-43-23">23</a> <a href="#job-43-24">24</a> <a href="#job-43-25">25</a> <a href="#job-43-26">26</a></p>
<p id="job-43-1"><span class="verse-num">43:1</span> <span class="verse-body">in finem filiis Core ad intellectum</span></p>
<p id="job-43-2"><span class="verse-num">43:2</span> <span class="verse-body">Deus auribus nostris audivimus patres nostri adnuntiaverunt nobis opus quod operatus es in diebus eorum in diebus antiquis</span></p>
<p id="job-43-3"><span class="verse-num">43:3</span> <span class="verse-body">manus tua gentes disperdit et plantasti eos adflixisti populos et expulisti eos</span></p>
<p id="job-43-4"><span class="verse-num">43:4</span> <span class="verse-body">nec enim in gladio suo possederunt terram et brachium eorum non salvavit eos sed dextera tua et brachium tuum et inluminatio faciei tuae quoniam conplacuisti in eis</span></p>
<p id="job-43-5"><span class="verse-num">43:5</span> <span class="verse-body">tu es ipse rex meus et Deus meus qui mandas salutes Iacob</span></p>
<p id="job-43-6"><span class="verse-num">43:6</span> <span class="verse-body">in te inimicos nostros ventilabimus cornu et in nomine tuo spernemus insurgentes in nobis</span></p>
<p id="job-43-7"><span class="verse-num">43:7</span> <span class="verse-body">non enim in arcu meo sperabo et gladius meus non salvabit me</span></p>
<p id="job-43-8"><span class="verse-num">43:8</span> <span class="verse-body">salvasti enim nos de adfligentibus nos et odientes nos confudisti</span></p>
<p id="job-43-9"><span class="verse-num">43:9</span> <span class="verse-body">in Deo laudabimur tota die et in nomine tuo confitebimur in saeculum diapsalma</span></p>
<p id="job-43-10"><span class="verse-num">43:10</span> <span class="verse-body">nunc autem reppulisti et confudisti nos et non egredieris in virtutibus nostris</span></p>
<p id="job-43-11"><span class="verse-num">43:11</span> <span class="verse-body">avertisti nos retrorsum post inimicos nostros et qui oderunt nos diripiebant sibi</span></p>
<p id="job-43-12"><span class="verse-num">43:12</span> <span class="verse-body">dedisti nos tamquam oves escarum et in gentibus dispersisti nos</span></p>
<p id="job-43-13"><span class="verse-num">43:13</span> <span class="verse-body">vendidisti populum tuum sine pretio et non fuit multitudo in commutationibus nostris</span></p>
<p id="job-43-14"><span class="verse-num">43:14</span> <span class="verse-body">posuisti nos obprobrium vicinis nostris subsannationem et derisum his qui in circuitu nostro</span></p>
<p id="job-43-15"><span class="verse-num">43:15</span> <span class="verse-body">posuisti nos in similitudinem gentibus commotionem capitis in populis</span></p>
<p id="job-43-16"><span class="verse-num">43:16</span> <span class="verse-body">tota die verecundia mea contra me est et confusio faciei meae cooperuit me</span></p>
<p id="job-43-17"><span class="verse-num">43:17</span> <span class="verse-body">a voce exprobrantis et obloquentis a facie inimici et persequentis</span></p>
<p id="job-43-18"><span class="verse-num">43:18</span> <span class="verse-body">haec omnia venerunt super nos nec obliti sumus te et inique non egimus in testamento tuo</span></p>
<p id="job-43-19"><span class="verse-num">43:19</span> <span class="verse-body">et non recessit retrorsum cor nostrum et declinasti semitas nostras a via tua</span></p>
<p id="job-43-20"><span class="verse-num">43:20</span> <span class="verse-body">quoniam humiliasti nos in loco adflictionis et cooperuit nos umbra mortis</span></p>
<p id="job-43-21"><span class="verse-num">43:21</span> <span class="verse-body">si obliti sumus nomen Dei nostri et %si; expandimus manus nostras ad deum alienum</span></p>
<p id="job-43-22"><span class="verse-num">43:22</span> <span class="verse-body">nonne Deus requiret ista ipse enim novit abscondita cordis quoniam propter te mortificamur omni die aestimati sumus sicut oves occisionis</span></p>
<p id="job-43-23"><span class="verse-num">43:23</span> <span class="verse-body">exsurge quare dormis Domine exsurge %et; ne repellas in finem</span></p>
<p id="job-43-24"><span class="verse-num">43:24</span> <span class="verse-body">quare faciem tuam avertis oblivisceris inopiae nostrae et tribulationis nostrae</span></p>
<p id="job-43-25"><span class="verse-num">43:25</span> <span class="verse-body">quoniam humiliata est in pulvere anima nostra conglutinatus est in terra venter noster</span></p>
<p id="job-43-26"><span class="verse-num">43:26</span> <span class="verse-body">exsurge adiuva nos et redime nos propter nomen tuum __________________________________________________________________</span></p>
<h2 id="job-ch-44">Chapter 44</h2>
<p class="verses"><a href="#job-44-1">1</a> <a href="#job-44-2">2</a> <a href="#job-44-3">3</a> <a href="#job-44-4">4</a> <a href="#job-44-5">5</a> <a href="#job-44-6">6</a> <a href="#job-44-7">7</a> <a href="#job-44-8">8</a> <a href="#job-44-9">9</a> <a href="#job-44-10">10</a> <a href="#job-44-11">11</a> <a href="#job-44-12">12</a> <a href="#job-44-13">13</a> <a href="#job-44-14">14</a> <a href="#job-44-15">15</a> <a href="#job-44-16">16</a> <a href="#job-44-17">17</a> <a href="#job-44-18">18</a></p>
<p id="job-44-1"><span class="verse-num">44:1</span> <span class="verse-body">in finem pro his qui commutabuntur filiis Core ad intellectum canticum pro dilecto</span></p>
<p id="job-44-2"><span class="verse-num">44:2</span> <span class="verse-body">eructavit cor meum verbum bonum dico ego opera mea regi lingua mea calamus scribae velociter scribentis</span></p>
<p id="job-44-3"><span class="verse-num">44:3</span> <span class="verse-body">speciosus forma prae filiis hominum diffusa est gratia in labiis tuis propterea benedixit te Deus in aeternum</span></p>
<p id="job-44-4"><span class="verse-num">44:4</span> <span class="verse-body">accingere gladio tuo super femur tuum potentissime</span></p>
<p id="job-44-5"><span class="verse-num">44:5</span> <span class="verse-body">specie tua et pulchritudine tua et intende prospere procede et regna propter veritatem et mansuetudinem et iustitiam et deducet te mirabiliter dextera tua</span></p>
<p id="job-44-6"><span class="verse-num">44:6</span> <span class="verse-body">sagittae tuae acutae populi sub te cadent in corde inimicorum regis</span></p>
<p id="job-44-7"><span class="verse-num">44:7</span> <span class="verse-body">sedis tua Deus in saeculum saeculi virga directionis virga regni tui</span></p>
<p id="job-44-8"><span class="verse-num">44:8</span> <span class="verse-body">dilexisti iustitiam et odisti iniquitatem propterea unxit te Deus Deus tuus oleo laetitiae prae consortibus tuis</span></p>
<p id="job-44-9"><span class="verse-num">44:9</span> <span class="verse-body">murra et gutta et cassia a vestimentis tuis a domibus eburneis ex quibus delectaverunt te</span></p>
<p id="job-44-10"><span class="verse-num">44:10</span> <span class="verse-body">filiae regum in honore tuo adstetit regina a dextris tuis in vestitu deaurato circumdata varietate</span></p>
<p id="job-44-11"><span class="verse-num">44:11</span> <span class="verse-body">audi filia et vide et inclina aurem tuam et obliviscere populum tuum et domum patris tui</span></p>
<p id="job-44-12"><span class="verse-num">44:12</span> <span class="verse-body">et concupiscet rex decorem tuum quoniam ipse est dominus tuus et adorabunt eum</span></p>
<p id="job-44-13"><span class="verse-num">44:13</span> <span class="verse-body">*et; filiae Tyri in muneribus vultum tuum deprecabuntur divites plebis</span></p>
<p id="job-44-14"><span class="verse-num">44:14</span> <span class="verse-body">omnis gloria eius filiae regis ab intus in fimbriis aureis</span></p>
<p id="job-44-15"><span class="verse-num">44:15</span> <span class="verse-body">circumamicta varietatibus adducentur regi virgines post eam proximae eius adferentur tibi</span></p>
<p id="job-44-16"><span class="verse-num">44:16</span> <span class="verse-body">adferentur in laetitia et exultatione adducentur in templum regis</span></p>
<p id="job-44-17"><span class="verse-num">44:17</span> <span class="verse-body">pro patribus tuis nati sunt tibi filii constitues eos principes super omnem terram</span></p>
<p id="job-44-18"><span class="verse-num">44:18</span> <span class="verse-body">memor ero nominis tui in omni generatione et generatione propterea populi confitebuntur tibi in aeternum et in saeculum saeculi __________________________________________________________________</span></p>
<h2 id="job-ch-45">Chapter 45</h2>
<p class="verses"><a href="#job-45-1">1</a> <a href="#job-45-2">2</a> <a href="#job-45-3">3</a> <a href="#job-45-4">4</a> <a href="#job-45-5">5</a> <a href="#job-45-6">6</a> <a href="#job-45-7">7</a> <a href="#job-45-8">8</a> <a href="#job-45-9">9</a> <a href="#job-45-10">10</a> <a href="#job-45-11">11</a> <a href="#job-45-12">12</a></p>
<p id="job-45-1"><span class="verse-num">45:1</span> <span class="verse-body">in finem pro filiis Core pro arcanis psalmus</span></p>
<p id="job-45-2"><span class="verse-num">45:2</span> <span class="verse-body">Deus noster refugium et virtus adiutor in tribulationibus quae invenerunt nos nimis</span></p>
<p id="job-45-3"><span class="verse-num">45:3</span> <span class="verse-body">propterea non timebimus dum turbabitur terra et transferentur montes in cor maris</span></p>
<p id="job-45-4"><span class="verse-num">45:4</span> <span class="verse-body">sonaverunt et turbatae sunt aquae eorum conturbati sunt montes in fortitudine eius diapsalma</span></p>
<p id="job-45-5"><span class="verse-num">45:5</span> <span class="verse-body">fluminis impetus laetificat civitatem Dei sanctificavit tabernaculum suum Altissimus</span></p>
<p id="job-45-6"><span class="verse-num">45:6</span> <span class="verse-body">Deus in medio eius non commovebitur adiuvabit eam Deus mane diluculo</span></p>
<p id="job-45-7"><span class="verse-num">45:7</span> <span class="verse-body">conturbatae sunt gentes inclinata sunt regna dedit vocem suam mota est terra</span></p>
<p id="job-45-8"><span class="verse-num">45:8</span> <span class="verse-body">Dominus virtutum nobiscum susceptor noster Deus Iacob diapsalma</span></p>
<p id="job-45-9"><span class="verse-num">45:9</span> <span class="verse-body">venite et videte opera Domini quae posuit prodigia super terram</span></p>
<p id="job-45-10"><span class="verse-num">45:10</span> <span class="verse-body">auferens bella usque ad finem terrae arcum conteret et confringet arma et scuta conburet in igne</span></p>
<p id="job-45-11"><span class="verse-num">45:11</span> <span class="verse-body">vacate et videte quoniam ego sum Deus exaltabor in gentibus exaltabor in terra</span></p>
<p id="job-45-12"><span class="verse-num">45:12</span> <span class="verse-body">Dominus virtutum nobiscum susceptor noster Deus Iacob __________________________________________________________________</span></p>
<h2 id="job-ch-46">Chapter 46</h2>
<p class="verses"><a href="#job-46-1">1</a> <a href="#job-46-2">2</a> <a href="#job-46-3">3</a> <a href="#job-46-4">4</a> <a href="#job-46-5">5</a> <a href="#job-46-6">6</a> <a href="#job-46-7">7</a> <a href="#job-46-8">8</a> <a href="#job-46-9">9</a> <a href="#job-46-10">10</a></p>
<p id="job-46-1"><span class="verse-num">46:1</span> <span class="verse-body">in finem pro filiis Core psalmus</span></p>
<p id="job-46-2"><span class="verse-num">46:2</span> <span class="verse-body">omnes gentes plaudite manibus iubilate Deo in voce exultationis</span></p>
<p id="job-46-3"><span class="verse-num">46:3</span> <span class="verse-body">quoniam Dominus excelsus terribilis rex magnus super omnem terram</span></p>
<p id="job-46-4"><span class="verse-num">46:4</span> <span class="verse-body">subiecit populos nobis et gentes sub pedibus nostris</span></p>
<p id="job-46-5"><span class="verse-num">46:5</span> <span class="verse-body">elegit nobis hereditatem suam speciem Iacob quam dilexit diapsalma</span></p>
<p id="job-46-6"><span class="verse-num">46:6</span> <span class="verse-body">ascendit Deus in iubilo Dominus in voce tubae</span></p>
<p id="job-46-7"><span class="verse-num">46:7</span> <span class="verse-body">psallite Deo nostro psallite psallite regi nostro psallite</span></p>
<p id="job-46-8"><span class="verse-num">46:8</span> <span class="verse-body">quoniam rex omnis terrae Deus psallite sapienter</span></p>
<p id="job-46-9"><span class="verse-num">46:9</span> <span class="verse-body">regnavit Deus super gentes Deus sedit super sedem sanctam suam</span></p>
<p id="job-46-10"><span class="verse-num">46:10</span> <span class="verse-body">principes populorum congregati sunt cum Deo Abraham quoniam Dei fortes terrae vehementer elevati sunt __________________________________________________________________</span></p>
<h2 id="job-ch-47">Chapter 47</h2>
