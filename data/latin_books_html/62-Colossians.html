<h1>Colossians</h1>
<p class="chapters"><a href="#colossians-ch-1">1</a> <a href="#colossians-ch-2">2</a> <a href="#colossians-ch-3">3</a> <a href="#colossians-ch-4">4</a></p>
<h2 id="colossians-ch-1">Chapter 1</h2>
<p class="verses"><a href="#colossians-1-1">1</a> <a href="#colossians-1-2">2</a> <a href="#colossians-1-3">3</a> <a href="#colossians-1-4">4</a> <a href="#colossians-1-5">5</a> <a href="#colossians-1-6">6</a> <a href="#colossians-1-7">7</a> <a href="#colossians-1-8">8</a> <a href="#colossians-1-9">9</a> <a href="#colossians-1-10">10</a> <a href="#colossians-1-11">11</a> <a href="#colossians-1-12">12</a> <a href="#colossians-1-13">13</a> <a href="#colossians-1-14">14</a> <a href="#colossians-1-15">15</a> <a href="#colossians-1-16">16</a> <a href="#colossians-1-17">17</a> <a href="#colossians-1-18">18</a> <a href="#colossians-1-19">19</a> <a href="#colossians-1-20">20</a> <a href="#colossians-1-21">21</a> <a href="#colossians-1-22">22</a> <a href="#colossians-1-23">23</a> <a href="#colossians-1-24">24</a> <a href="#colossians-1-25">25</a> <a href="#colossians-1-26">26</a> <a href="#colossians-1-27">27</a> <a href="#colossians-1-28">28</a> <a href="#colossians-1-29">29</a></p>
<p id="colossians-1-1"><span class="verse-num">1:1</span> <span class="verse-body">Paulus apostolus Christi Iesu per voluntatem Dei et Timotheus frater</span></p>
<p id="colossians-1-2"><span class="verse-num">1:2</span> <span class="verse-body">his qui sunt Colossis sanctis et fidelibus fratribus in Christo Iesu gratia vobis et pax a Deo Patre nostro</span></p>
<p id="colossians-1-3"><span class="verse-num">1:3</span> <span class="verse-body">gratias agimus Deo et Patri Domini nostri Iesu Christi semper pro vobis orantes</span></p>
<p id="colossians-1-4"><span class="verse-num">1:4</span> <span class="verse-body">audientes fidem vestram in Christo Iesu et dilectionem quam habetis in sanctos omnes</span></p>
<p id="colossians-1-5"><span class="verse-num">1:5</span> <span class="verse-body">propter spem quae reposita est vobis in caelis quam audistis in verbo veritatis evangelii</span></p>
<p id="colossians-1-6"><span class="verse-num">1:6</span> <span class="verse-body">quod pervenit ad vos sicut et in universo mundo est et fructificat et crescit sicut in vobis ex ea die qua audistis et cognovistis gratiam Dei in veritate</span></p>
<p id="colossians-1-7"><span class="verse-num">1:7</span> <span class="verse-body">sicut didicistis ab Epaphra carissimo conservo nostro qui est fidelis pro vobis minister Christi Iesu</span></p>
<p id="colossians-1-8"><span class="verse-num">1:8</span> <span class="verse-body">qui etiam manifestavit nobis dilectionem vestram in Spiritu</span></p>
<p id="colossians-1-9"><span class="verse-num">1:9</span> <span class="verse-body">ideo et nos ex qua die audivimus non cessamus pro vobis orantes et postulantes ut impleamini agnitione voluntatis eius in omni sapientia et intellectu spiritali</span></p>
<p id="colossians-1-10"><span class="verse-num">1:10</span> <span class="verse-body">ut ambuletis digne Deo per omnia placentes in omni opere bono fructificantes et crescentes in scientia Dei</span></p>
<p id="colossians-1-11"><span class="verse-num">1:11</span> <span class="verse-body">in omni virtute confortati secundum potentiam claritatis eius in omni patientia et longanimitate cum gaudio</span></p>
<p id="colossians-1-12"><span class="verse-num">1:12</span> <span class="verse-body">gratias agentes Patri qui dignos nos fecit in partem sortis sanctorum in lumine</span></p>
<p id="colossians-1-13"><span class="verse-num">1:13</span> <span class="verse-body">qui eripuit nos de potestate tenebrarum et transtulit in regnum Filii dilectionis suae</span></p>
<p id="colossians-1-14"><span class="verse-num">1:14</span> <span class="verse-body">in quo habemus redemptionem remissionem peccatorum</span></p>
<p id="colossians-1-15"><span class="verse-num">1:15</span> <span class="verse-body">qui est imago Dei invisibilis primogenitus omnis creaturae</span></p>
<p id="colossians-1-16"><span class="verse-num">1:16</span> <span class="verse-body">quia in ipso condita sunt universa in caelis et in terra visibilia et invisibilia sive throni sive dominationes sive principatus sive potestates omnia per ipsum et in ipso creata sunt</span></p>
<p id="colossians-1-17"><span class="verse-num">1:17</span> <span class="verse-body">et ipse est ante omnes et omnia in ipso constant</span></p>
<p id="colossians-1-18"><span class="verse-num">1:18</span> <span class="verse-body">et ipse est caput corporis ecclesiae qui est principium primogenitus ex mortuis ut sit in omnibus ipse primatum tenens</span></p>
<p id="colossians-1-19"><span class="verse-num">1:19</span> <span class="verse-body">quia in ipso conplacuit omnem plenitudinem habitare</span></p>
<p id="colossians-1-20"><span class="verse-num">1:20</span> <span class="verse-body">et per eum reconciliare omnia in ipsum pacificans per sanguinem crucis eius sive quae in terris sive quae in caelis sunt</span></p>
<p id="colossians-1-21"><span class="verse-num">1:21</span> <span class="verse-body">et vos cum essetis aliquando alienati et inimici sensu in operibus malis</span></p>
<p id="colossians-1-22"><span class="verse-num">1:22</span> <span class="verse-body">nunc autem reconciliavit in corpore carnis eius per mortem exhibere vos sanctos et inmaculatos et inreprehensibiles coram ipso</span></p>
<p id="colossians-1-23"><span class="verse-num">1:23</span> <span class="verse-body">si tamen permanetis in fide fundati et stabiles et inmobiles ab spe evangelii quod audistis quod praedicatum est in universa creatura quae sub caelo est cuius factus sum ego Paulus minister</span></p>
<p id="colossians-1-24"><span class="verse-num">1:24</span> <span class="verse-body">qui nunc gaudeo in passionibus pro vobis et adimpleo ea quae desunt passionum Christi in carne mea pro corpore eius quod est ecclesia</span></p>
<p id="colossians-1-25"><span class="verse-num">1:25</span> <span class="verse-body">cuius factus sum ego minister secundum dispensationem Dei quae data est mihi in vos ut impleam verbum Dei</span></p>
<p id="colossians-1-26"><span class="verse-num">1:26</span> <span class="verse-body">mysterium quod absconditum fuit a saeculis et generationibus nunc autem manifestatum est sanctis eius</span></p>
<p id="colossians-1-27"><span class="verse-num">1:27</span> <span class="verse-body">quibus voluit Deus notas facere divitias gloriae sacramenti huius in gentibus quod est Christus in vobis spes gloriae</span></p>
<p id="colossians-1-28"><span class="verse-num">1:28</span> <span class="verse-body">quem nos adnuntiamus corripientes omnem hominem et docentes omnem hominem in omni sapientia ut exhibeamus omnem hominem perfectum in Christo Iesu</span></p>
<p id="colossians-1-29"><span class="verse-num">1:29</span> <span class="verse-body">in quo et laboro certando secundum operationem eius quam operatur in me in virtute __________________________________________________________________</span></p>
<h2 id="colossians-ch-2">Chapter 2</h2>
<p class="verses"><a href="#colossians-2-1">1</a> <a href="#colossians-2-2">2</a> <a href="#colossians-2-3">3</a> <a href="#colossians-2-4">4</a> <a href="#colossians-2-5">5</a> <a href="#colossians-2-6">6</a> <a href="#colossians-2-7">7</a> <a href="#colossians-2-8">8</a> <a href="#colossians-2-9">9</a> <a href="#colossians-2-10">10</a> <a href="#colossians-2-11">11</a> <a href="#colossians-2-12">12</a> <a href="#colossians-2-13">13</a> <a href="#colossians-2-14">14</a> <a href="#colossians-2-15">15</a> <a href="#colossians-2-16">16</a> <a href="#colossians-2-17">17</a> <a href="#colossians-2-18">18</a> <a href="#colossians-2-19">19</a> <a href="#colossians-2-20">20</a> <a href="#colossians-2-21">21</a> <a href="#colossians-2-22">22</a> <a href="#colossians-2-23">23</a></p>
<p id="colossians-2-1"><span class="verse-num">2:1</span> <span class="verse-body">volo enim vos scire qualem sollicitudinem habeam pro vobis et pro his qui sunt Laodiciae et quicumque non viderunt faciem meam in carne</span></p>
<p id="colossians-2-2"><span class="verse-num">2:2</span> <span class="verse-body">ut consolentur corda ipsorum instructi in caritate et in omnes divitias plenitudinis intellectus in agnitionem mysterii Dei Patris Christi Iesu</span></p>
<p id="colossians-2-3"><span class="verse-num">2:3</span> <span class="verse-body">in quo sunt omnes thesauri sapientiae et scientiae absconditi</span></p>
<p id="colossians-2-4"><span class="verse-num">2:4</span> <span class="verse-body">hoc autem dico ut nemo vos decipiat in subtilitate sermonum</span></p>
<p id="colossians-2-5"><span class="verse-num">2:5</span> <span class="verse-body">nam et si corpore absens sum sed spiritu vobiscum sum gaudens et videns ordinem vestrum et firmamentum eius quae in Christo est fidei vestrae</span></p>
<p id="colossians-2-6"><span class="verse-num">2:6</span> <span class="verse-body">sicut ergo accepistis Christum Iesum Dominum in ipso ambulate</span></p>
<p id="colossians-2-7"><span class="verse-num">2:7</span> <span class="verse-body">radicati et superaedificati in ipso et confirmati fide sicut et didicistis abundantes in gratiarum actione</span></p>
<p id="colossians-2-8"><span class="verse-num">2:8</span> <span class="verse-body">videte ne quis vos decipiat per philosophiam et inanem fallaciam secundum traditionem hominum secundum elementa mundi et non secundum Christum</span></p>
<p id="colossians-2-9"><span class="verse-num">2:9</span> <span class="verse-body">quia in ipso inhabitat omnis plenitudo divinitatis corporaliter</span></p>
<p id="colossians-2-10"><span class="verse-num">2:10</span> <span class="verse-body">et estis in illo repleti qui est caput omnis principatus et potestatis</span></p>
<p id="colossians-2-11"><span class="verse-num">2:11</span> <span class="verse-body">in quo et circumcisi estis circumcisione non manufacta in expoliatione corporis carnis in circumcisione Christi</span></p>
<p id="colossians-2-12"><span class="verse-num">2:12</span> <span class="verse-body">consepulti ei in baptismo in quo et resurrexistis per fidem operationis Dei qui suscitavit illum a mortuis</span></p>
<p id="colossians-2-13"><span class="verse-num">2:13</span> <span class="verse-body">et vos cum mortui essetis in delictis et praeputio carnis vestrae convivificavit cum illo donans vobis omnia delicta</span></p>
<p id="colossians-2-14"><span class="verse-num">2:14</span> <span class="verse-body">delens quod adversum nos erat chirografum decretis quod erat contrarium nobis et ipsum tulit de medio adfigens illud cruci</span></p>
<p id="colossians-2-15"><span class="verse-num">2:15</span> <span class="verse-body">expolians principatus et potestates traduxit palam triumphans illos in semet ipso</span></p>
<p id="colossians-2-16"><span class="verse-num">2:16</span> <span class="verse-body">nemo ergo vos iudicet in cibo aut in potu aut in parte diei festi aut neomeniae aut sabbatorum</span></p>
<p id="colossians-2-17"><span class="verse-num">2:17</span> <span class="verse-body">quae sunt umbra futurorum corpus autem Christi</span></p>
<p id="colossians-2-18"><span class="verse-num">2:18</span> <span class="verse-body">nemo vos seducat volens in humilitate et religione angelorum quae non vidit ambulans frustra inflatus sensu carnis suae</span></p>
<p id="colossians-2-19"><span class="verse-num">2:19</span> <span class="verse-body">et non tenens caput ex quo totum corpus per nexus et coniunctiones subministratum et constructum crescit in augmentum Dei</span></p>
<p id="colossians-2-20"><span class="verse-num">2:20</span> <span class="verse-body">si mortui estis cum Christo ab elementis mundi quid adhuc tamquam viventes in mundo decernitis</span></p>
<p id="colossians-2-21"><span class="verse-num">2:21</span> <span class="verse-body">ne tetigeris neque gustaveris neque contrectaveris</span></p>
<p id="colossians-2-22"><span class="verse-num">2:22</span> <span class="verse-body">quae sunt omnia in interitu ipso usu secundum praecepta et doctrinas hominum</span></p>
<p id="colossians-2-23"><span class="verse-num">2:23</span> <span class="verse-body">quae sunt rationem quidem habentia sapientiae in superstitione et humilitate et ad non parcendum corpori non in honore aliquo ad saturitatem carnis __________________________________________________________________</span></p>
<h2 id="colossians-ch-3">Chapter 3</h2>
<p class="verses"><a href="#colossians-3-1">1</a> <a href="#colossians-3-2">2</a> <a href="#colossians-3-3">3</a> <a href="#colossians-3-4">4</a> <a href="#colossians-3-5">5</a> <a href="#colossians-3-6">6</a> <a href="#colossians-3-7">7</a> <a href="#colossians-3-8">8</a> <a href="#colossians-3-9">9</a> <a href="#colossians-3-10">10</a> <a href="#colossians-3-11">11</a> <a href="#colossians-3-12">12</a> <a href="#colossians-3-13">13</a> <a href="#colossians-3-14">14</a> <a href="#colossians-3-15">15</a> <a href="#colossians-3-16">16</a> <a href="#colossians-3-17">17</a> <a href="#colossians-3-18">18</a> <a href="#colossians-3-19">19</a> <a href="#colossians-3-20">20</a> <a href="#colossians-3-21">21</a> <a href="#colossians-3-22">22</a> <a href="#colossians-3-23">23</a> <a href="#colossians-3-24">24</a> <a href="#colossians-3-25">25</a></p>
<p id="colossians-3-1"><span class="verse-num">3:1</span> <span class="verse-body">igitur si conresurrexistis Christo quae sursum sunt quaerite ubi Christus est in dextera Dei sedens</span></p>
<p id="colossians-3-2"><span class="verse-num">3:2</span> <span class="verse-body">quae sursum sunt sapite non quae supra terram</span></p>
<p id="colossians-3-3"><span class="verse-num">3:3</span> <span class="verse-body">mortui enim estis et vita vestra abscondita est cum Christo in Deo</span></p>
<p id="colossians-3-4"><span class="verse-num">3:4</span> <span class="verse-body">cum Christus apparuerit vita vestra tunc et vos apparebitis cum ipso in gloria</span></p>
<p id="colossians-3-5"><span class="verse-num">3:5</span> <span class="verse-body">mortificate ergo membra vestra quae sunt super terram fornicationem inmunditiam libidinem concupiscentiam malam et avaritiam quae est simulacrorum servitus</span></p>
<p id="colossians-3-6"><span class="verse-num">3:6</span> <span class="verse-body">propter quae venit ira Dei super filios incredulitatis</span></p>
<p id="colossians-3-7"><span class="verse-num">3:7</span> <span class="verse-body">in quibus et vos ambulastis aliquando cum viveretis in illis</span></p>
<p id="colossians-3-8"><span class="verse-num">3:8</span> <span class="verse-body">nunc autem deponite et vos omnia iram indignationem malitiam blasphemiam turpem sermonem de ore vestro</span></p>
<p id="colossians-3-9"><span class="verse-num">3:9</span> <span class="verse-body">nolite mentiri invicem expoliantes vos veterem hominem cum actibus eius</span></p>
<p id="colossians-3-10"><span class="verse-num">3:10</span> <span class="verse-body">et induentes novum eum qui renovatur in agnitionem secundum imaginem eius qui creavit eum</span></p>
<p id="colossians-3-11"><span class="verse-num">3:11</span> <span class="verse-body">ubi non est gentilis et Iudaeus circumcisio et praeputium barbarus et Scytha servus et liber sed omnia et in omnibus Christus</span></p>
<p id="colossians-3-12"><span class="verse-num">3:12</span> <span class="verse-body">induite vos ergo sicut electi Dei sancti et dilecti viscera misericordiae benignitatem humilitatem modestiam patientiam</span></p>
<p id="colossians-3-13"><span class="verse-num">3:13</span> <span class="verse-body">subportantes invicem et donantes vobis ipsis si quis adversus aliquem habet querellam sicut et Dominus donavit vobis ita et vos</span></p>
<p id="colossians-3-14"><span class="verse-num">3:14</span> <span class="verse-body">super omnia autem haec caritatem quod est vinculum perfectionis</span></p>
<p id="colossians-3-15"><span class="verse-num">3:15</span> <span class="verse-body">et pax Christi exultet in cordibus vestris in qua et vocati estis in uno corpore et grati estote</span></p>
<p id="colossians-3-16"><span class="verse-num">3:16</span> <span class="verse-body">verbum Christi habitet in vobis abundanter in omni sapientia docentes et commonentes vosmet ipsos psalmis hymnis canticis spiritalibus in gratia cantantes in cordibus vestris Deo</span></p>
<p id="colossians-3-17"><span class="verse-num">3:17</span> <span class="verse-body">omne quodcumque facitis in verbo aut in opere omnia in nomine Domini Iesu gratias agentes Deo et Patri per ipsum</span></p>
<p id="colossians-3-18"><span class="verse-num">3:18</span> <span class="verse-body">mulieres subditae estote viris sicut oportet in Domino</span></p>
<p id="colossians-3-19"><span class="verse-num">3:19</span> <span class="verse-body">viri diligite uxores et nolite amari esse ad illas</span></p>
<p id="colossians-3-20"><span class="verse-num">3:20</span> <span class="verse-body">filii oboedite parentibus per omnia hoc enim placitum est in Domino</span></p>
<p id="colossians-3-21"><span class="verse-num">3:21</span> <span class="verse-body">patres nolite ad indignationem provocare filios vestros ut non pusillo animo fiant</span></p>
<p id="colossians-3-22"><span class="verse-num">3:22</span> <span class="verse-body">servi oboedite per omnia dominis carnalibus non ad oculum servientes quasi hominibus placentes sed in simplicitate cordis timentes Dominum</span></p>
<p id="colossians-3-23"><span class="verse-num">3:23</span> <span class="verse-body">quodcumque facitis ex animo operamini sicut Domino et non hominibus</span></p>
<p id="colossians-3-24"><span class="verse-num">3:24</span> <span class="verse-body">scientes quod a Domino accipietis retributionem hereditatis Domino Christo servite</span></p>
<p id="colossians-3-25"><span class="verse-num">3:25</span> <span class="verse-body">qui enim iniuriam facit recipiet id quod inique gessit et non est personarum acceptio __________________________________________________________________</span></p>
<h2 id="colossians-ch-4">Chapter 4</h2>
<p class="verses"><a href="#colossians-4-1">1</a> <a href="#colossians-4-2">2</a> <a href="#colossians-4-3">3</a> <a href="#colossians-4-4">4</a> <a href="#colossians-4-5">5</a> <a href="#colossians-4-6">6</a> <a href="#colossians-4-7">7</a> <a href="#colossians-4-8">8</a> <a href="#colossians-4-9">9</a> <a href="#colossians-4-10">10</a> <a href="#colossians-4-11">11</a> <a href="#colossians-4-12">12</a> <a href="#colossians-4-13">13</a> <a href="#colossians-4-14">14</a> <a href="#colossians-4-15">15</a> <a href="#colossians-4-16">16</a> <a href="#colossians-4-17">17</a></p>
<p id="colossians-4-1"><span class="verse-num">4:1</span> <span class="verse-body">domini quod iustum est et aequum servis praestate scientes quoniam et vos Dominum habetis in caelo</span></p>
<p id="colossians-4-2"><span class="verse-num">4:2</span> <span class="verse-body">orationi instate vigilantes in ea in gratiarum actione</span></p>
<p id="colossians-4-3"><span class="verse-num">4:3</span> <span class="verse-body">orantes simul et pro nobis ut Deus aperiat nobis ostium sermonis ad loquendum mysterium Christi propter quod etiam vinctus sum</span></p>
<p id="colossians-4-4"><span class="verse-num">4:4</span> <span class="verse-body">ut manifestem illud ita ut oportet me loqui</span></p>
<p id="colossians-4-5"><span class="verse-num">4:5</span> <span class="verse-body">in sapientia ambulate ad eos qui foris sunt tempus redimentes</span></p>
<p id="colossians-4-6"><span class="verse-num">4:6</span> <span class="verse-body">sermo vester semper in gratia sale sit conditus ut sciatis quomodo oporteat vos unicuique respondere</span></p>
<p id="colossians-4-7"><span class="verse-num">4:7</span> <span class="verse-body">quae circa me sunt omnia vobis nota faciet Tychicus carissimus frater et fidelis minister et conservus in Domino</span></p>
<p id="colossians-4-8"><span class="verse-num">4:8</span> <span class="verse-body">quem misi ad vos ad hoc ipsum ut cognoscat quae circa vos sunt et consoletur corda vestra</span></p>
<p id="colossians-4-9"><span class="verse-num">4:9</span> <span class="verse-body">cum Onesimo carissimo et fideli fratre qui est ex vobis omnia quae hic aguntur nota facient vobis</span></p>
<p id="colossians-4-10"><span class="verse-num">4:10</span> <span class="verse-body">salutat vos Aristarchus concaptivus meus et Marcus consobrinus Barnabae de quo accepistis mandata si venerit ad vos excipite illum</span></p>
<p id="colossians-4-11"><span class="verse-num">4:11</span> <span class="verse-body">et Iesus qui dicitur Iustus qui sunt ex circumcisione hii soli sunt adiutores in regno Dei qui mihi fuerunt solacio</span></p>
<p id="colossians-4-12"><span class="verse-num">4:12</span> <span class="verse-body">salutat vos Epaphras qui ex vobis est servus Christi Iesu semper sollicitus pro vobis in orationibus ut stetis perfecti et pleni in omni voluntate Dei</span></p>
<p id="colossians-4-13"><span class="verse-num">4:13</span> <span class="verse-body">testimonium enim illi perhibeo quod habet multum laborem pro vobis et pro his qui sunt Laodiciae et qui Hierapoli</span></p>
<p id="colossians-4-14"><span class="verse-num">4:14</span> <span class="verse-body">salutat vos Lucas medicus carissimus et Demas</span></p>
<p id="colossians-4-15"><span class="verse-num">4:15</span> <span class="verse-body">salutate fratres qui sunt Laodiciae et Nympham et quae in domo eius est ecclesiam</span></p>
<p id="colossians-4-16"><span class="verse-num">4:16</span> <span class="verse-body">et cum lecta fuerit apud vos epistula facite ut et in Laodicensium ecclesia legatur et eam quae Laodicensium est vos legatis</span></p>
<p id="colossians-4-17"><span class="verse-num">4:17</span> <span class="verse-body">et dicite Archippo vide ministerium quod accepisti in Domino ut illud impleas __________________________________________________________________</span></p>
