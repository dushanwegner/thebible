<h1>Sirach</h1>
<p class="chapters"><a href="#sirach-ch-1">1</a> <a href="#sirach-ch-2">2</a> <a href="#sirach-ch-3">3</a> <a href="#sirach-ch-4">4</a> <a href="#sirach-ch-5">5</a> <a href="#sirach-ch-6">6</a> <a href="#sirach-ch-7">7</a> <a href="#sirach-ch-8">8</a> <a href="#sirach-ch-9">9</a> <a href="#sirach-ch-10">10</a> <a href="#sirach-ch-11">11</a> <a href="#sirach-ch-12">12</a> <a href="#sirach-ch-13">13</a> <a href="#sirach-ch-14">14</a> <a href="#sirach-ch-15">15</a> <a href="#sirach-ch-16">16</a> <a href="#sirach-ch-17">17</a> <a href="#sirach-ch-18">18</a> <a href="#sirach-ch-19">19</a> <a href="#sirach-ch-20">20</a> <a href="#sirach-ch-21">21</a> <a href="#sirach-ch-22">22</a> <a href="#sirach-ch-23">23</a> <a href="#sirach-ch-24">24</a> <a href="#sirach-ch-25">25</a> <a href="#sirach-ch-26">26</a> <a href="#sirach-ch-27">27</a> <a href="#sirach-ch-28">28</a> <a href="#sirach-ch-29">29</a> <a href="#sirach-ch-30">30</a> <a href="#sirach-ch-31">31</a> <a href="#sirach-ch-32">32</a> <a href="#sirach-ch-33">33</a> <a href="#sirach-ch-34">34</a> <a href="#sirach-ch-35">35</a> <a href="#sirach-ch-36">36</a> <a href="#sirach-ch-37">37</a> <a href="#sirach-ch-38">38</a> <a href="#sirach-ch-39">39</a> <a href="#sirach-ch-40">40</a> <a href="#sirach-ch-41">41</a> <a href="#sirach-ch-42">42</a></p>
<h2 id="sirach-ch-1">Chapter 1</h2>
<p class="verses"><a href="#sirach-1-1">1</a> <a href="#sirach-1-2">2</a> <a href="#sirach-1-3">3</a> <a href="#sirach-1-4">4</a> <a href="#sirach-1-5">5</a> <a href="#sirach-1-6">6</a> <a href="#sirach-1-7">7</a> <a href="#sirach-1-8">8</a> <a href="#sirach-1-9">9</a> <a href="#sirach-1-10">10</a> <a href="#sirach-1-11">11</a> <a href="#sirach-1-12">12</a> <a href="#sirach-1-13">13</a> <a href="#sirach-1-14">14</a> <a href="#sirach-1-15">15</a> <a href="#sirach-1-16">16</a> <a href="#sirach-1-17">17</a> <a href="#sirach-1-18">18</a> <a href="#sirach-1-19">19</a> <a href="#sirach-1-20">20</a> <a href="#sirach-1-21">21</a> <a href="#sirach-1-22">22</a> <a href="#sirach-1-23">23</a> <a href="#sirach-1-24">24</a> <a href="#sirach-1-25">25</a> <a href="#sirach-1-26">26</a> <a href="#sirach-1-27">27</a> <a href="#sirach-1-28">28</a> <a href="#sirach-1-29">29</a> <a href="#sirach-1-30">30</a> <a href="#sirach-1-31">31</a> <a href="#sirach-1-32">32</a> <a href="#sirach-1-33">33</a> <a href="#sirach-1-34">34</a> <a href="#sirach-1-35">35</a> <a href="#sirach-1-36">36</a> <a href="#sirach-1-37">37</a> <a href="#sirach-1-38">38</a> <a href="#sirach-1-39">39</a> <a href="#sirach-1-40">40</a></p>
<p id="sirach-1-1"><span class="verse-num">1:1</span> <span class="verse-body">omnis sapientia a Deo Domino est et cum illo fuit semper et est ante aevum</span></p>
<p id="sirach-1-2"><span class="verse-num">1:2</span> <span class="verse-body">harenam maris et pluviae guttas et dies saeculi quis dinumeravit altitudinem caeli et latitudinem terrae et profundum abyssi quis mensus est</span></p>
<p id="sirach-1-3"><span class="verse-num">1:3</span> <span class="verse-body">sapientiam Dei praecedentem omnia quis investigavit</span></p>
<p id="sirach-1-4"><span class="verse-num">1:4</span> <span class="verse-body">prior omnium creata est sapientia et intellectus prudentiae ab aevo</span></p>
<p id="sirach-1-5"><span class="verse-num">1:5</span> <span class="verse-body">fons sapientiae verbum Dei in excelsis et ingressus illius mandata aeterna</span></p>
<p id="sirach-1-6"><span class="verse-num">1:6</span> <span class="verse-body">radix sapientiae cui revelata est et astutias illius quis agnovit</span></p>
<p id="sirach-1-7"><span class="verse-num">1:7</span> <span class="verse-body">disciplina sapientiae cui revelata est et manifestata et multiplicationem ingressus illius quis intellexit</span></p>
<p id="sirach-1-8"><span class="verse-num">1:8</span> <span class="verse-body">unus est Altissimus creator omnipotens rex potens et metuendus nimis sedens super thronum illius et dominans Deus</span></p>
<p id="sirach-1-9"><span class="verse-num">1:9</span> <span class="verse-body">ipse creavit illam spiritu sancto et vidit et dinumeravit et mensus est</span></p>
<p id="sirach-1-10"><span class="verse-num">1:10</span> <span class="verse-body">et effudit illam super omnia opera sua et super omnem carnem secundum datum suum et praebuit illam diligentibus se</span></p>
<p id="sirach-1-11"><span class="verse-num">1:11</span> <span class="verse-body">timor Domini gloria et gloriatio et laetitia et corona exultationis</span></p>
<p id="sirach-1-12"><span class="verse-num">1:12</span> <span class="verse-body">timor Domini delectabit cor et dabit laetitiam et gaudium in longitudine dierum</span></p>
<p id="sirach-1-13"><span class="verse-num">1:13</span> <span class="verse-body">timenti Dominum bene erit in extremis et in die defunctionis suae benedicetur</span></p>
<p id="sirach-1-14"><span class="verse-num">1:14</span> <span class="verse-body">dilectio Dei honorabilis sapientia</span></p>
<p id="sirach-1-15"><span class="verse-num">1:15</span> <span class="verse-body">quibus autem apparuerit in visu diligunt eam in visione et in agnitione magnalium suorum</span></p>
<p id="sirach-1-16"><span class="verse-num">1:16</span> <span class="verse-body">initium sapientiae timor Domini et cum fidelibus in vulva concreatus est et cum electis seminis creditur et cum iustis et fidelibus agnoscitur</span></p>
<p id="sirach-1-17"><span class="verse-num">1:17</span> <span class="verse-body">timor Domini scientiae religiositas</span></p>
<p id="sirach-1-18"><span class="verse-num">1:18</span> <span class="verse-body">religiositas custodiet et iustificabit cor iucunditatem atque gaudium dabit</span></p>
<p id="sirach-1-19"><span class="verse-num">1:19</span> <span class="verse-body">timenti Deum bene erit et in diebus consummationis illius benedicetur</span></p>
<p id="sirach-1-20"><span class="verse-num">1:20</span> <span class="verse-body">plenitudo sapientiae timere Deum et plenitudo a fructibus illius</span></p>
<p id="sirach-1-21"><span class="verse-num">1:21</span> <span class="verse-body">omnem domum illius implebit a generationibus et receptacula a thesauris illius</span></p>
<p id="sirach-1-22"><span class="verse-num">1:22</span> <span class="verse-body">corona sapientiae timor Domini repollens pacem et salutis fructum</span></p>
<p id="sirach-1-23"><span class="verse-num">1:23</span> <span class="verse-body">et vidit et dinumeravit eam utraque autem sunt dona Dei</span></p>
<p id="sirach-1-24"><span class="verse-num">1:24</span> <span class="verse-body">scientiam et intellectum prudentiae sapientia conpartietur et gloriam tenentium se inaltat</span></p>
<p id="sirach-1-25"><span class="verse-num">1:25</span> <span class="verse-body">radix sapientiae est timere Dominum rami enim illius longevi</span></p>
<p id="sirach-1-26"><span class="verse-num">1:26</span> <span class="verse-body">in thesauris sapientiae intellectus et scientiae religiositas execratio autem peccatoribus sapientia</span></p>
<p id="sirach-1-27"><span class="verse-num">1:27</span> <span class="verse-body">timor Dei expellit peccatum</span></p>
<p id="sirach-1-28"><span class="verse-num">1:28</span> <span class="verse-body">nam qui sine timore est non poterit iustificari iracundia enim animositatis illius subversio illius est</span></p>
<p id="sirach-1-29"><span class="verse-num">1:29</span> <span class="verse-body">usque in tempus sustinebit patiens et postea redditio iucunditatis</span></p>
<p id="sirach-1-30"><span class="verse-num">1:30</span> <span class="verse-body">bonus sensus usque in tempus abscondebit verba illius et labia multorum enarrabunt sensum illius</span></p>
<p id="sirach-1-31"><span class="verse-num">1:31</span> <span class="verse-body">[]</span></p>
<p id="sirach-1-32"><span class="verse-num">1:32</span> <span class="verse-body">[]</span></p>
<p id="sirach-1-33"><span class="verse-num">1:33</span> <span class="verse-body">concupiscens sapientiam conserva iustitiam et Deus praebebit illam tibi</span></p>
<p id="sirach-1-34"><span class="verse-num">1:34</span> <span class="verse-body">sapientia enim et disciplina timor Domini et quod beneplacitum est illi</span></p>
<p id="sirach-1-35"><span class="verse-num">1:35</span> <span class="verse-body">fides et mansuetudo et adimplebit thesauros illius</span></p>
<p id="sirach-1-36"><span class="verse-num">1:36</span> <span class="verse-body">non sis incredibilis timori Domini et ne accesseris ad illum duplici corde</span></p>
<p id="sirach-1-37"><span class="verse-num">1:37</span> <span class="verse-body">ne fueris hypocrita in conspectu hominum et non scandalizeris labiis tuis</span></p>
<p id="sirach-1-38"><span class="verse-num">1:38</span> <span class="verse-body">adtende in illis ne forte cadas et adducas animae tuae inhonorationem</span></p>
<p id="sirach-1-39"><span class="verse-num">1:39</span> <span class="verse-body">et revelet Deus absconsa tua et in medio synagogae elidat te</span></p>
<p id="sirach-1-40"><span class="verse-num">1:40</span> <span class="verse-body">quoniam accessisti maligne ad Dominum et cor tuum plenum est dolo et fallacia __________________________________________________________________</span></p>
<h2 id="sirach-ch-2">Chapter 2</h2>
<p class="verses"><a href="#sirach-2-1">1</a> <a href="#sirach-2-2">2</a> <a href="#sirach-2-3">3</a> <a href="#sirach-2-4">4</a> <a href="#sirach-2-5">5</a> <a href="#sirach-2-6">6</a> <a href="#sirach-2-7">7</a> <a href="#sirach-2-8">8</a> <a href="#sirach-2-9">9</a> <a href="#sirach-2-10">10</a> <a href="#sirach-2-11">11</a> <a href="#sirach-2-12">12</a> <a href="#sirach-2-13">13</a> <a href="#sirach-2-14">14</a> <a href="#sirach-2-15">15</a> <a href="#sirach-2-16">16</a> <a href="#sirach-2-17">17</a> <a href="#sirach-2-18">18</a> <a href="#sirach-2-19">19</a> <a href="#sirach-2-20">20</a> <a href="#sirach-2-21">21</a> <a href="#sirach-2-22">22</a> <a href="#sirach-2-23">23</a></p>
<p id="sirach-2-1"><span class="verse-num">2:1</span> <span class="verse-body">fili accedens servituti Dei sta in iustitia et timore et praepara animam tuam ad temptationem</span></p>
<p id="sirach-2-2"><span class="verse-num">2:2</span> <span class="verse-body">deprime cor tuum et sustine declina aurem et excipe verba intellectus et ne festines in tempus obductionis</span></p>
<p id="sirach-2-3"><span class="verse-num">2:3</span> <span class="verse-body">sustine sustentationes Dei coniungere Deo et sustine ut crescat in novissimo vita tua</span></p>
<p id="sirach-2-4"><span class="verse-num">2:4</span> <span class="verse-body">omne quod tibi adplicitum fuerit accipe et in dolore sustine et in humilitate tua habe patientiam</span></p>
<p id="sirach-2-5"><span class="verse-num">2:5</span> <span class="verse-body">quoniam in igne probatur aurum et argentum homines vero receptibiles in camino humiliationis</span></p>
<p id="sirach-2-6"><span class="verse-num">2:6</span> <span class="verse-body">crede Deo et recuperabit te et dirige viam tuam et spera in illum serva timorem illius et in illo veteresce</span></p>
<p id="sirach-2-7"><span class="verse-num">2:7</span> <span class="verse-body">metuentes Deum sustinete misericordiam eius et non deflectatis ab illo ne cadatis</span></p>
<p id="sirach-2-8"><span class="verse-num">2:8</span> <span class="verse-body">qui timetis Deum credite illi et non evacuabitur merces vestra</span></p>
<p id="sirach-2-9"><span class="verse-num">2:9</span> <span class="verse-body">qui timetis Deum sperate in illum et in oblectatione veniet vobis misericordia</span></p>
<p id="sirach-2-10"><span class="verse-num">2:10</span> <span class="verse-body">qui timetis Deum diligite illum et inluminabuntur corda vestra</span></p>
<p id="sirach-2-11"><span class="verse-num">2:11</span> <span class="verse-body">respicite filii nationes hominum et scitote quis speravit in Dominum et confusus est</span></p>
<p id="sirach-2-12"><span class="verse-num">2:12</span> <span class="verse-body">permansit in mandatis eius et derelictus est et quis invocavit illum et despexit illum</span></p>
<p id="sirach-2-13"><span class="verse-num">2:13</span> <span class="verse-body">quoniam pius et misericors Deus et remittit in tempore tribulationis peccata omnibus exquirentibus se in veritate</span></p>
<p id="sirach-2-14"><span class="verse-num">2:14</span> <span class="verse-body">vae duplici corde et labiis scelestis et manibus malefacientibus et peccatori terram ingredienti duabus viis</span></p>
<p id="sirach-2-15"><span class="verse-num">2:15</span> <span class="verse-body">vae dissolutis corde qui non credunt Deo ideo non protegentur ab eo</span></p>
<p id="sirach-2-16"><span class="verse-num">2:16</span> <span class="verse-body">vae his qui perdiderunt sustinentiam qui dereliquerunt vias rectas et deverterunt in vias pravas</span></p>
<p id="sirach-2-17"><span class="verse-num">2:17</span> <span class="verse-body">et quid facietis cum inspicere coeperit Deus</span></p>
<p id="sirach-2-18"><span class="verse-num">2:18</span> <span class="verse-body">qui timent Dominum non erunt incredibiles verbo illius et qui diligunt illum conservabunt viam illius</span></p>
<p id="sirach-2-19"><span class="verse-num">2:19</span> <span class="verse-body">qui timent Dominum inquirent quae beneplacita sunt illi et qui diligunt eum replebuntur lege ipsius</span></p>
<p id="sirach-2-20"><span class="verse-num">2:20</span> <span class="verse-body">qui timent Dominum parabunt corda sua et in conspectu illius sanctificabunt animas suas</span></p>
<p id="sirach-2-21"><span class="verse-num">2:21</span> <span class="verse-body">qui timent Dominum custodiunt mandata illius et patientiam habebunt usque ad inspectionem illius</span></p>
<p id="sirach-2-22"><span class="verse-num">2:22</span> <span class="verse-body">dicentes si paenitentiam non egerimus incidemus in Dei manus et non in manus hominum</span></p>
<p id="sirach-2-23"><span class="verse-num">2:23</span> <span class="verse-body">secundum enim magnitudinem illius sic et misericordia ipsius cum ipso __________________________________________________________________</span></p>
<h2 id="sirach-ch-3">Chapter 3</h2>
<p class="verses"><a href="#sirach-3-1">1</a> <a href="#sirach-3-2">2</a> <a href="#sirach-3-3">3</a> <a href="#sirach-3-4">4</a> <a href="#sirach-3-5">5</a> <a href="#sirach-3-6">6</a> <a href="#sirach-3-7">7</a> <a href="#sirach-3-8">8</a> <a href="#sirach-3-9">9</a> <a href="#sirach-3-10">10</a> <a href="#sirach-3-11">11</a> <a href="#sirach-3-12">12</a> <a href="#sirach-3-13">13</a> <a href="#sirach-3-14">14</a> <a href="#sirach-3-15">15</a> <a href="#sirach-3-16">16</a> <a href="#sirach-3-17">17</a> <a href="#sirach-3-18">18</a> <a href="#sirach-3-19">19</a> <a href="#sirach-3-20">20</a> <a href="#sirach-3-21">21</a> <a href="#sirach-3-22">22</a> <a href="#sirach-3-23">23</a> <a href="#sirach-3-24">24</a> <a href="#sirach-3-25">25</a> <a href="#sirach-3-26">26</a> <a href="#sirach-3-27">27</a> <a href="#sirach-3-28">28</a> <a href="#sirach-3-29">29</a> <a href="#sirach-3-30">30</a> <a href="#sirach-3-31">31</a> <a href="#sirach-3-32">32</a> <a href="#sirach-3-33">33</a> <a href="#sirach-3-34">34</a></p>
<p id="sirach-3-1"><span class="verse-num">3:1</span> <span class="verse-body">filii sapientiae ecclesia iustorum et natio illorum obaudientia et dilectio</span></p>
<p id="sirach-3-2"><span class="verse-num">3:2</span> <span class="verse-body">iudicium patris audite filii dilecti et sic facite ut salvi sitis</span></p>
<p id="sirach-3-3"><span class="verse-num">3:3</span> <span class="verse-body">Deus enim honoravit patrem in filiis et iudicium matris exquirens in filios</span></p>
<p id="sirach-3-4"><span class="verse-num">3:4</span> <span class="verse-body">qui diligit Deum exorabit pro peccatis et continebit se ab illis in oratione dierum exaudietur</span></p>
<p id="sirach-3-5"><span class="verse-num">3:5</span> <span class="verse-body">et sicut qui thesaurizat ita et qui honorificat matrem suam</span></p>
<p id="sirach-3-6"><span class="verse-num">3:6</span> <span class="verse-body">qui honorat patrem iucundabitur in filiis</span></p>
<p id="sirach-3-7"><span class="verse-num">3:7</span> <span class="verse-body">qui honorat patrem suum vita vivet longiore et qui obaudit patrem refrigerabit matri</span></p>
<p id="sirach-3-8"><span class="verse-num">3:8</span> <span class="verse-body">qui timet Deum honorat parentes et quasi dominis serviet in his qui se generaverunt</span></p>
<p id="sirach-3-9"><span class="verse-num">3:9</span> <span class="verse-body">in opere et sermone et omni patientia honora patrem tuum</span></p>
<p id="sirach-3-10"><span class="verse-num">3:10</span> <span class="verse-body">ut superveniat tibi benedictio a Deo et benedictio illius in novissimo manet</span></p>
<p id="sirach-3-11"><span class="verse-num">3:11</span> <span class="verse-body">benedictio patris firmat domos filiorum maledictio autem matris eradicat fundamenta</span></p>
<p id="sirach-3-12"><span class="verse-num">3:12</span> <span class="verse-body">ne glorieris in contumelia patris tui non est enim tibi gloria sed confusio</span></p>
<p id="sirach-3-13"><span class="verse-num">3:13</span> <span class="verse-body">gloria enim hominis ex honore patris sui et dedecus filiis pater sine honore</span></p>
<p id="sirach-3-14"><span class="verse-num">3:14</span> <span class="verse-body">fili suscipe senectam patris tui et ne contristes eum in vita illius</span></p>
<p id="sirach-3-15"><span class="verse-num">3:15</span> <span class="verse-body">et si defecerit sensu veniam da et ne spernas eum in tua virtute elemosyna enim patris non erit in oblivione</span></p>
<p id="sirach-3-16"><span class="verse-num">3:16</span> <span class="verse-body">nam pro peccato matris restituetur tibi bonum</span></p>
<p id="sirach-3-17"><span class="verse-num">3:17</span> <span class="verse-body">et iniustitia aedificabitur tibi in die tribulationis commemorabitur tui sicut in sereno glacies solventur tua peccata</span></p>
<p id="sirach-3-18"><span class="verse-num">3:18</span> <span class="verse-body">quam malae famae est qui relinquit patrem et est maledictus a Deo qui exasperat matrem</span></p>
<p id="sirach-3-19"><span class="verse-num">3:19</span> <span class="verse-body">fili in mansuetudine opera tua perfice et super hominum gloriam diligeris</span></p>
<p id="sirach-3-20"><span class="verse-num">3:20</span> <span class="verse-body">quanto magnus es humilia te in omnibus et coram Deo invenies gratiam</span></p>
<p id="sirach-3-21"><span class="verse-num">3:21</span> <span class="verse-body">quoniam magna potentia Dei solius et ab humilibus honoratur</span></p>
<p id="sirach-3-22"><span class="verse-num">3:22</span> <span class="verse-body">altiora te ne scrutaveris et fortiora te ne exquisieris sed quae praecepit tibi Deus illa cogita semper et in pluribus operibus eius ne fueris curiosus</span></p>
<p id="sirach-3-23"><span class="verse-num">3:23</span> <span class="verse-body">non est enim tibi necessarium ea quae abscondita sunt videre oculis tuis</span></p>
<p id="sirach-3-24"><span class="verse-num">3:24</span> <span class="verse-body">in supervacuis rebus noli scrutari multipliciter et in pluribus operibus eius non eris curiosus</span></p>
<p id="sirach-3-25"><span class="verse-num">3:25</span> <span class="verse-body">plurima enim super sensum hominis ostensa sunt tibi</span></p>
<p id="sirach-3-26"><span class="verse-num">3:26</span> <span class="verse-body">multos enim inplanavit suspicio illorum et in vanitate detinuit sensus illorum</span></p>
<p id="sirach-3-27"><span class="verse-num">3:27</span> <span class="verse-body">cor durum male habebit in novissimo et qui amat periculum in illo peribit</span></p>
<p id="sirach-3-28"><span class="verse-num">3:28</span> <span class="verse-body">cor ingrediens duas vias non habebit successus et pravicordius in illis scandalizabitur</span></p>
<p id="sirach-3-29"><span class="verse-num">3:29</span> <span class="verse-body">cor nequam gravabitur doloribus et peccator adiciet ad peccandum</span></p>
<p id="sirach-3-30"><span class="verse-num">3:30</span> <span class="verse-body">synagogae superborum non est sanitas frutex enim peccati eradicabitur in illis et non intellegetur</span></p>
<p id="sirach-3-31"><span class="verse-num">3:31</span> <span class="verse-body">cor sapiens intellegitur in sapientia et auris bona audiet cum omni concupiscentia sapientiam</span></p>
<p id="sirach-3-32"><span class="verse-num">3:32</span> <span class="verse-body">sapiens cor et intellegibile abstinebit se a peccatis et in operibus iustitiae successus habebit</span></p>
<p id="sirach-3-33"><span class="verse-num">3:33</span> <span class="verse-body">ignem ardentem extinguit aqua et elemosyna resistit peccatis</span></p>
<p id="sirach-3-34"><span class="verse-num">3:34</span> <span class="verse-body">et Deus conspector qui reddit gratiam meminit in posterum et in tempore casus tui invenies firmamentum __________________________________________________________________</span></p>
<h2 id="sirach-ch-4">Chapter 4</h2>
<p class="verses"><a href="#sirach-4-1">1</a> <a href="#sirach-4-2">2</a> <a href="#sirach-4-3">3</a> <a href="#sirach-4-4">4</a> <a href="#sirach-4-5">5</a> <a href="#sirach-4-6">6</a> <a href="#sirach-4-7">7</a> <a href="#sirach-4-8">8</a> <a href="#sirach-4-9">9</a> <a href="#sirach-4-10">10</a> <a href="#sirach-4-11">11</a> <a href="#sirach-4-12">12</a> <a href="#sirach-4-13">13</a> <a href="#sirach-4-14">14</a> <a href="#sirach-4-15">15</a> <a href="#sirach-4-16">16</a> <a href="#sirach-4-17">17</a> <a href="#sirach-4-18">18</a> <a href="#sirach-4-19">19</a> <a href="#sirach-4-20">20</a> <a href="#sirach-4-21">21</a> <a href="#sirach-4-22">22</a> <a href="#sirach-4-23">23</a> <a href="#sirach-4-24">24</a> <a href="#sirach-4-25">25</a> <a href="#sirach-4-26">26</a> <a href="#sirach-4-27">27</a> <a href="#sirach-4-28">28</a> <a href="#sirach-4-29">29</a> <a href="#sirach-4-30">30</a> <a href="#sirach-4-31">31</a> <a href="#sirach-4-32">32</a> <a href="#sirach-4-33">33</a> <a href="#sirach-4-34">34</a> <a href="#sirach-4-35">35</a> <a href="#sirach-4-36">36</a></p>
<p id="sirach-4-1"><span class="verse-num">4:1</span> <span class="verse-body">fili elemosynam pauperis ne fraudes et oculos tuos ne transvertas a paupere</span></p>
<p id="sirach-4-2"><span class="verse-num">4:2</span> <span class="verse-body">animam esurientem ne despexeris et non exasperes pauperem in inopia sua</span></p>
<p id="sirach-4-3"><span class="verse-num">4:3</span> <span class="verse-body">cor inopis ne adflixeris et non protrahas datum angustianti</span></p>
<p id="sirach-4-4"><span class="verse-num">4:4</span> <span class="verse-body">rogationem contribulati ne abicias et non avertas faciem tuam ab egeno</span></p>
<p id="sirach-4-5"><span class="verse-num">4:5</span> <span class="verse-body">ab inope ne avertas oculos propter iram et non relinquas quaerentibus tibi retro maledicere</span></p>
<p id="sirach-4-6"><span class="verse-num">4:6</span> <span class="verse-body">maledicentis enim te in amaritudine exaudietur precatio illius exaudiet autem eum qui fecit illum</span></p>
<p id="sirach-4-7"><span class="verse-num">4:7</span> <span class="verse-body">congregationi pauperum affabilem te facito et presbytero humilia animam tuam et magnato humilia caput tuum</span></p>
<p id="sirach-4-8"><span class="verse-num">4:8</span> <span class="verse-body">declina pauperi aurem tuam et redde debitum tuum et responde pacifica in mansuetudine</span></p>
<p id="sirach-4-9"><span class="verse-num">4:9</span> <span class="verse-body">libera eum qui iniuriam patitur de manu superbi et non acide feras in anima tua</span></p>
<p id="sirach-4-10"><span class="verse-num">4:10</span> <span class="verse-body">in iudicando esto pupillis misericors ut pater et pro viro matri illorum</span></p>
<p id="sirach-4-11"><span class="verse-num">4:11</span> <span class="verse-body">et eris velut filius Altissimi obaudiens et miserebitur tui magis quam mater</span></p>
<p id="sirach-4-12"><span class="verse-num">4:12</span> <span class="verse-body">sapientia filiis suis vitam inspiravit et suscipit exquirentes se et praeibit in viam iustitiae</span></p>
<p id="sirach-4-13"><span class="verse-num">4:13</span> <span class="verse-body">et qui illam diligit diligit vitam et qui vigilaverint ad illam conplectebuntur placorem eius</span></p>
<p id="sirach-4-14"><span class="verse-num">4:14</span> <span class="verse-body">qui tenuerint illam vitam hereditabunt et quo introibit benedicit Deus</span></p>
<p id="sirach-4-15"><span class="verse-num">4:15</span> <span class="verse-body">qui serviunt ei obsequentes erunt Sancto et eos qui diligunt illam diligit Deus</span></p>
<p id="sirach-4-16"><span class="verse-num">4:16</span> <span class="verse-body">qui audit illam iudicat gentes et qui intuetur illam permanebit confidens</span></p>
<p id="sirach-4-17"><span class="verse-num">4:17</span> <span class="verse-body">si crediderit ei hereditabit illam et erunt in confirmatione creaturae illorum</span></p>
<p id="sirach-4-18"><span class="verse-num">4:18</span> <span class="verse-body">quoniam in temptatione ambulat cum eo et in primis eligit eum</span></p>
<p id="sirach-4-19"><span class="verse-num">4:19</span> <span class="verse-body">timorem et metum et adprobationem inducet super illum et cruciabit illum in tribulatione doctrinae suae donec temptet illum in cogitationibus illius et credat animae illius</span></p>
<p id="sirach-4-20"><span class="verse-num">4:20</span> <span class="verse-body">et firmabit illum et iterum adducet directum ad illum</span></p>
<p id="sirach-4-21"><span class="verse-num">4:21</span> <span class="verse-body">et denudat absconsa sua et thesaurizat super illum scientiam et intellectum iustitiae</span></p>
<p id="sirach-4-22"><span class="verse-num">4:22</span> <span class="verse-body">si autem oberraverit derelinquet eum et tradet illum in manus inimici sui</span></p>
<p id="sirach-4-23"><span class="verse-num">4:23</span> <span class="verse-body">fili conserva tempus et devita a malo</span></p>
<p id="sirach-4-24"><span class="verse-num">4:24</span> <span class="verse-body">pro anima tua non confundaris dicere verum</span></p>
<p id="sirach-4-25"><span class="verse-num">4:25</span> <span class="verse-body">est enim confusio adducens peccatum et est confusio adducens gloriam et gratiam</span></p>
<p id="sirach-4-26"><span class="verse-num">4:26</span> <span class="verse-body">ne accipias faciem adversus faciem tuam nec adversus animam tuam mendacium</span></p>
<p id="sirach-4-27"><span class="verse-num">4:27</span> <span class="verse-body">non reverearis proximum tuum in casum suum</span></p>
<p id="sirach-4-28"><span class="verse-num">4:28</span> <span class="verse-body">nec retineas verbum in tempus salutis non abscondas sapientiam tuam in decore eius</span></p>
<p id="sirach-4-29"><span class="verse-num">4:29</span> <span class="verse-body">in lingua enim agnoscitur sapientia et sensus et scientia et doctrina in verbis veritatis et firmamentum in operibus iustitiae</span></p>
<p id="sirach-4-30"><span class="verse-num">4:30</span> <span class="verse-body">non contradicas veritati ullo modo et de mendacio ineruditionis tuae confundere</span></p>
<p id="sirach-4-31"><span class="verse-num">4:31</span> <span class="verse-body">non confundaris confiteri peccata tua et ne subicias te homini pro peccato</span></p>
<p id="sirach-4-32"><span class="verse-num">4:32</span> <span class="verse-body">noli resistere contra faciem potentis nec coneris contra ictum fluvii</span></p>
<p id="sirach-4-33"><span class="verse-num">4:33</span> <span class="verse-body">pro iustitia agoniare pro anima tua et usque ad mortem certa pro iustitia et Deus expugnabit pro te inimicos tuos</span></p>
<p id="sirach-4-34"><span class="verse-num">4:34</span> <span class="verse-body">noli citatus esse in lingua tua et inutilis et remissus in operibus tuis</span></p>
<p id="sirach-4-35"><span class="verse-num">4:35</span> <span class="verse-body">noli esse sicut leo in domo tua evertens domesticos tuos et opprimens subiectos tibi</span></p>
<p id="sirach-4-36"><span class="verse-num">4:36</span> <span class="verse-body">non sit porrecta manus tua ad accipiendum et ad reddendum collecta __________________________________________________________________</span></p>
<h2 id="sirach-ch-5">Chapter 5</h2>
<p class="verses"><a href="#sirach-5-1">1</a> <a href="#sirach-5-2">2</a> <a href="#sirach-5-3">3</a> <a href="#sirach-5-4">4</a> <a href="#sirach-5-5">5</a> <a href="#sirach-5-6">6</a> <a href="#sirach-5-7">7</a> <a href="#sirach-5-8">8</a> <a href="#sirach-5-9">9</a> <a href="#sirach-5-10">10</a> <a href="#sirach-5-11">11</a> <a href="#sirach-5-12">12</a> <a href="#sirach-5-13">13</a> <a href="#sirach-5-14">14</a> <a href="#sirach-5-15">15</a> <a href="#sirach-5-16">16</a> <a href="#sirach-5-17">17</a> <a href="#sirach-5-18">18</a></p>
<p id="sirach-5-1"><span class="verse-num">5:1</span> <span class="verse-body">noli adtendere ad possessiones iniquas et ne dixeris est mihi sufficiens vita nihil enim proderit in tempore vindictae et obductionis</span></p>
<p id="sirach-5-2"><span class="verse-num">5:2</span> <span class="verse-body">non sequaris concupiscentiam cordis</span></p>
<p id="sirach-5-3"><span class="verse-num">5:3</span> <span class="verse-body">et ne dixeris quomodo potui aut quis me subiciet propter facta mea Deus enim vindicans vindicabit</span></p>
<p id="sirach-5-4"><span class="verse-num">5:4</span> <span class="verse-body">ne dixeris peccavi et quid accidit mihi triste Altissimus enim est patiens redditor</span></p>
<p id="sirach-5-5"><span class="verse-num">5:5</span> <span class="verse-body">de propitiatu peccatorum noli esse sine metu neque adicias peccatum super peccatum</span></p>
<p id="sirach-5-6"><span class="verse-num">5:6</span> <span class="verse-body">et ne dicas miseratio Dei magna est multitudinis peccatorum meorum miserebitur</span></p>
<p id="sirach-5-7"><span class="verse-num">5:7</span> <span class="verse-body">misericordia enim et ira ab illo et in peccatores respicit ira illius</span></p>
<p id="sirach-5-8"><span class="verse-num">5:8</span> <span class="verse-body">non tardes converti ad Deum et ne differas de die in diem</span></p>
<p id="sirach-5-9"><span class="verse-num">5:9</span> <span class="verse-body">subito enim venit ira illius et in tempore vindictae disperdet te</span></p>
<p id="sirach-5-10"><span class="verse-num">5:10</span> <span class="verse-body">noli anxius esse in divitiis iniustis nihil enim proderunt tibi in die obductionis et vindictae</span></p>
<p id="sirach-5-11"><span class="verse-num">5:11</span> <span class="verse-body">non ventiles te in omnem ventum et non eas in omni via sic enim peccator probatur duplici lingua</span></p>
<p id="sirach-5-12"><span class="verse-num">5:12</span> <span class="verse-body">esto firmus in via Dei et in veritate sensus tui et scientia et prosequatur te verbum pacis et iustitiae</span></p>
<p id="sirach-5-13"><span class="verse-num">5:13</span> <span class="verse-body">esto mansuetus ad audiendum verbum ut intellegas et cum sapientia fers responsum verum</span></p>
<p id="sirach-5-14"><span class="verse-num">5:14</span> <span class="verse-body">si est tibi intellectus responde proximo sin autem sit manus tua super os tuum ne capiaris in verbo indisciplinato et confundaris</span></p>
<p id="sirach-5-15"><span class="verse-num">5:15</span> <span class="verse-body">honor et gloria in sermone sensati lingua inprudentis subversio ipsius</span></p>
<p id="sirach-5-16"><span class="verse-num">5:16</span> <span class="verse-body">non appelleris susurrio et lingua tua capiaris et confundaris</span></p>
<p id="sirach-5-17"><span class="verse-num">5:17</span> <span class="verse-body">super furem enim est confusio et paenitentia et denotatio pessima super bilinguem susurratori autem odium et inimicitia et contumelia</span></p>
<p id="sirach-5-18"><span class="verse-num">5:18</span> <span class="verse-body">iustifica pusillo et magno similiter __________________________________________________________________</span></p>
<h2 id="sirach-ch-6">Chapter 6</h2>
<p class="verses"><a href="#sirach-6-1">1</a> <a href="#sirach-6-2">2</a> <a href="#sirach-6-3">3</a> <a href="#sirach-6-4">4</a> <a href="#sirach-6-5">5</a> <a href="#sirach-6-6">6</a> <a href="#sirach-6-7">7</a> <a href="#sirach-6-8">8</a> <a href="#sirach-6-9">9</a> <a href="#sirach-6-10">10</a> <a href="#sirach-6-11">11</a> <a href="#sirach-6-12">12</a> <a href="#sirach-6-13">13</a> <a href="#sirach-6-14">14</a> <a href="#sirach-6-15">15</a> <a href="#sirach-6-16">16</a> <a href="#sirach-6-17">17</a> <a href="#sirach-6-18">18</a> <a href="#sirach-6-19">19</a> <a href="#sirach-6-20">20</a> <a href="#sirach-6-21">21</a> <a href="#sirach-6-22">22</a> <a href="#sirach-6-23">23</a> <a href="#sirach-6-24">24</a> <a href="#sirach-6-25">25</a> <a href="#sirach-6-26">26</a> <a href="#sirach-6-27">27</a> <a href="#sirach-6-28">28</a> <a href="#sirach-6-29">29</a> <a href="#sirach-6-30">30</a> <a href="#sirach-6-31">31</a> <a href="#sirach-6-32">32</a> <a href="#sirach-6-33">33</a> <a href="#sirach-6-34">34</a> <a href="#sirach-6-35">35</a> <a href="#sirach-6-36">36</a> <a href="#sirach-6-37">37</a></p>
<p id="sirach-6-1"><span class="verse-num">6:1</span> <span class="verse-body">noli fieri pro amico inimicus proximo inproperium enim et contumeliam malus hereditabit et omnis peccator invidus et bilinguis</span></p>
<p id="sirach-6-2"><span class="verse-num">6:2</span> <span class="verse-body">non te extollas in cogitatione animae tuae velut taurus ne forte elidatur virtus tua per stultitiam</span></p>
<p id="sirach-6-3"><span class="verse-num">6:3</span> <span class="verse-body">et folia tua comedet et fructus tuos perdet et relinqueris velut lignum aridum in heremo</span></p>
<p id="sirach-6-4"><span class="verse-num">6:4</span> <span class="verse-body">anima enim nequa disperdet qui se habet et in gaudium inimici dat illum et deducit in sortem impiorum</span></p>
<p id="sirach-6-5"><span class="verse-num">6:5</span> <span class="verse-body">verbum dulce multiplicat amicos et mitigat inimicos et lingua eucharis in bono homine abundat</span></p>
<p id="sirach-6-6"><span class="verse-num">6:6</span> <span class="verse-body">multi pacifici sint tibi et consiliarii tibi sint unus de mille</span></p>
<p id="sirach-6-7"><span class="verse-num">6:7</span> <span class="verse-body">si possides amicum in temptatione posside eum et non facile credas illi</span></p>
<p id="sirach-6-8"><span class="verse-num">6:8</span> <span class="verse-body">est enim amicus secundum tempus suum et non permanebit in die tribulationis</span></p>
<p id="sirach-6-9"><span class="verse-num">6:9</span> <span class="verse-body">et est amicus qui egreditur ad inimicitiam et est amicus qui odium et rixam et convicia denudabit</span></p>
<p id="sirach-6-10"><span class="verse-num">6:10</span> <span class="verse-body">est autem amicus socius mensae et non permanet in die necessitatis</span></p>
<p id="sirach-6-11"><span class="verse-num">6:11</span> <span class="verse-body">amicus si permanserit fixus erit tibi quasi coaequalis et in domesticis tuis fiducialiter aget</span></p>
<p id="sirach-6-12"><span class="verse-num">6:12</span> <span class="verse-body">si humiliaverit se contra te et a facie tua abscondet se unianimem habebis amicitiam bonam</span></p>
<p id="sirach-6-13"><span class="verse-num">6:13</span> <span class="verse-body">ab inimicis tuis separare et ab amicis tuis adtende</span></p>
<p id="sirach-6-14"><span class="verse-num">6:14</span> <span class="verse-body">amicus fidelis protectio fortis qui autem invenit illum invenit thesaurum</span></p>
<p id="sirach-6-15"><span class="verse-num">6:15</span> <span class="verse-body">amico fideli nulla est conparatio et non est digna ponderatio auri et argenti contra bonitatem fidei illius</span></p>
<p id="sirach-6-16"><span class="verse-num">6:16</span> <span class="verse-body">amicus fidelis medicamentum vitae et inmortalitatis et qui metuunt Dominum inveniunt illum</span></p>
<p id="sirach-6-17"><span class="verse-num">6:17</span> <span class="verse-body">qui timet Deum aeque habebit amicitiam bonam quoniam secundum illum erit amicus illius</span></p>
<p id="sirach-6-18"><span class="verse-num">6:18</span> <span class="verse-body">fili a iuventute tua excipe doctrinam et usque ad canos invenies sapientiam</span></p>
<p id="sirach-6-19"><span class="verse-num">6:19</span> <span class="verse-body">quasi is qui arat et seminat accede ad illam et sustine bonos fructus illius</span></p>
<p id="sirach-6-20"><span class="verse-num">6:20</span> <span class="verse-body">in opere enim ipsius exiguum laborabis et cito edes de generationibus illius</span></p>
<p id="sirach-6-21"><span class="verse-num">6:21</span> <span class="verse-body">quam aspera est nimium sapientia indoctis hominibus et non permanet in illa excors</span></p>
<p id="sirach-6-22"><span class="verse-num">6:22</span> <span class="verse-body">quasi lapidis virtus probatio erit in illis et non demorabuntur proicere illum</span></p>
<p id="sirach-6-23"><span class="verse-num">6:23</span> <span class="verse-body">sapientia enim doctrinae secundum nomen est eius et non multis est manifesta quibus autem agnita est permanet usque ad conspectum Dei</span></p>
<p id="sirach-6-24"><span class="verse-num">6:24</span> <span class="verse-body">audi fili et accipe consilium intellectus et ne abicias consilium meum</span></p>
<p id="sirach-6-25"><span class="verse-num">6:25</span> <span class="verse-body">inice pedem tuum in conpedes illius et in torques eius tuum collum</span></p>
<p id="sirach-6-26"><span class="verse-num">6:26</span> <span class="verse-body">subice umerum tuum et porta illam et ne acedieris vinculis eius</span></p>
<p id="sirach-6-27"><span class="verse-num">6:27</span> <span class="verse-body">in omni animo tuo accede ad illam et in omni virtute tua serva vias eius</span></p>
<p id="sirach-6-28"><span class="verse-num">6:28</span> <span class="verse-body">investiga illam et manifestabitur tibi et continens factus ne derelinqueris eam</span></p>
<p id="sirach-6-29"><span class="verse-num">6:29</span> <span class="verse-body">in novissimis enim invenies requiem in ea et convertetur tibi in oblectationem</span></p>
<p id="sirach-6-30"><span class="verse-num">6:30</span> <span class="verse-body">et erunt tibi conpedes in protectionem fortitudinis et bases virtutis et torques illius in stolam gloriae</span></p>
<p id="sirach-6-31"><span class="verse-num">6:31</span> <span class="verse-body">decor enim vitae est in illa et vincula illius netura salutaris</span></p>
<p id="sirach-6-32"><span class="verse-num">6:32</span> <span class="verse-body">stolam gloriae indues eam et coronam gratulationis superpones tibi</span></p>
<p id="sirach-6-33"><span class="verse-num">6:33</span> <span class="verse-body">fili si adtenderis mihi disces et si adcommodaveris animam tuam sapiens eris</span></p>
<p id="sirach-6-34"><span class="verse-num">6:34</span> <span class="verse-body">et si inclinaveris aurem tuam excipies doctrinam et si dilexeris audire sapiens eris</span></p>
<p id="sirach-6-35"><span class="verse-num">6:35</span> <span class="verse-body">in multitudine presbyterorum prudentium sta et sapientiae illorum ex corde coniungere ut omnem narrationem Dei possis audire et proverbia laudis non effugiant te</span></p>
<p id="sirach-6-36"><span class="verse-num">6:36</span> <span class="verse-body">et si videris sensatum evigila ad illum et gradus ostiorum illius exterat pes tuus</span></p>
<p id="sirach-6-37"><span class="verse-num">6:37</span> <span class="verse-body">cogitatum habe in praeceptis Dei et in mandatis illius maxime adsiduus esto et ipse dabit cor tibi et concupiscentia sapientiae dabitur tibi __________________________________________________________________</span></p>
<h2 id="sirach-ch-7">Chapter 7</h2>
<p class="verses"><a href="#sirach-7-1">1</a> <a href="#sirach-7-2">2</a> <a href="#sirach-7-3">3</a> <a href="#sirach-7-4">4</a> <a href="#sirach-7-5">5</a> <a href="#sirach-7-6">6</a> <a href="#sirach-7-7">7</a> <a href="#sirach-7-8">8</a> <a href="#sirach-7-9">9</a> <a href="#sirach-7-10">10</a> <a href="#sirach-7-11">11</a> <a href="#sirach-7-12">12</a> <a href="#sirach-7-13">13</a> <a href="#sirach-7-14">14</a> <a href="#sirach-7-15">15</a> <a href="#sirach-7-16">16</a> <a href="#sirach-7-17">17</a> <a href="#sirach-7-18">18</a> <a href="#sirach-7-19">19</a> <a href="#sirach-7-20">20</a> <a href="#sirach-7-21">21</a> <a href="#sirach-7-22">22</a> <a href="#sirach-7-23">23</a> <a href="#sirach-7-24">24</a> <a href="#sirach-7-25">25</a> <a href="#sirach-7-26">26</a> <a href="#sirach-7-27">27</a> <a href="#sirach-7-28">28</a> <a href="#sirach-7-29">29</a> <a href="#sirach-7-30">30</a> <a href="#sirach-7-31">31</a> <a href="#sirach-7-32">32</a> <a href="#sirach-7-33">33</a> <a href="#sirach-7-34">34</a> <a href="#sirach-7-35">35</a> <a href="#sirach-7-36">36</a> <a href="#sirach-7-37">37</a> <a href="#sirach-7-38">38</a> <a href="#sirach-7-39">39</a> <a href="#sirach-7-40">40</a></p>
<p id="sirach-7-1"><span class="verse-num">7:1</span> <span class="verse-body">noli facere mala et non te adprehendent</span></p>
<p id="sirach-7-2"><span class="verse-num">7:2</span> <span class="verse-body">discede ab iniquo et deficient mala abs te</span></p>
<p id="sirach-7-3"><span class="verse-num">7:3</span> <span class="verse-body">non semines mala in sulcis iniuriae et non metes ea in septuplum</span></p>
<p id="sirach-7-4"><span class="verse-num">7:4</span> <span class="verse-body">noli quaerere ab homine ducatum neque a rege cathedram honoris</span></p>
<p id="sirach-7-5"><span class="verse-num">7:5</span> <span class="verse-body">non te iustifices ante Deum quoniam agnitor cordis ipse est et penes regem noli velle videri sapiens</span></p>
<p id="sirach-7-6"><span class="verse-num">7:6</span> <span class="verse-body">noli quaerere fieri iudex nisi si valeas virtute inrumpere iniquitates ne forte extimescas faciem potentis et ponas scandalum in agilitate tua</span></p>
<p id="sirach-7-7"><span class="verse-num">7:7</span> <span class="verse-body">non pecces in multitudinem civitatis nec te inmittas in populum</span></p>
<p id="sirach-7-8"><span class="verse-num">7:8</span> <span class="verse-body">neque alliges duplicia peccata nec enim in uno eris inmunis</span></p>
<p id="sirach-7-9"><span class="verse-num">7:9</span> <span class="verse-body">noli esse pusillanimis in anima tua</span></p>
<p id="sirach-7-10"><span class="verse-num">7:10</span> <span class="verse-body">exorare et facere elemosynam non despicias</span></p>
<p id="sirach-7-11"><span class="verse-num">7:11</span> <span class="verse-body">ne dicas in multitudine munerum meorum respiciet Deus et offerentem me Deo altissimo suscipiet munera mea</span></p>
<p id="sirach-7-12"><span class="verse-num">7:12</span> <span class="verse-body">non inrideas hominem in amaritudine animae est enim qui humiliat et exaltat circumspector Deus</span></p>
<p id="sirach-7-13"><span class="verse-num">7:13</span> <span class="verse-body">noli amare mendacium adversus fratrem tuum neque amico similiter facias</span></p>
<p id="sirach-7-14"><span class="verse-num">7:14</span> <span class="verse-body">noli velle mentiri omne mendacium adsiduitas enim illius non bona</span></p>
<p id="sirach-7-15"><span class="verse-num">7:15</span> <span class="verse-body">noli verbosus esse in multitudine presbyterorum et non iteres verbum in tua oratione</span></p>
<p id="sirach-7-16"><span class="verse-num">7:16</span> <span class="verse-body">non oderis laboriosa opera et rusticationem ab Altissimo creatam</span></p>
<p id="sirach-7-17"><span class="verse-num">7:17</span> <span class="verse-body">non te reputes in multitudine indisciplinatorum</span></p>
<p id="sirach-7-18"><span class="verse-num">7:18</span> <span class="verse-body">memento irae quoniam non tardabit</span></p>
<p id="sirach-7-19"><span class="verse-num">7:19</span> <span class="verse-body">humilia valde spiritum tuum quoniam vindicta carnis impii ignis et vermes</span></p>
<p id="sirach-7-20"><span class="verse-num">7:20</span> <span class="verse-body">noli praevaricari in amicum pecunia differenti neque fratrem carissimum auro spreveris</span></p>
<p id="sirach-7-21"><span class="verse-num">7:21</span> <span class="verse-body">noli discedere a muliere sensata et bona quam sortitus es in timore Dei gratia enim verecundiae illius super aurum</span></p>
<p id="sirach-7-22"><span class="verse-num">7:22</span> <span class="verse-body">non laedas servum operantem in veritate neque mercennarium dantem animam suam</span></p>
<p id="sirach-7-23"><span class="verse-num">7:23</span> <span class="verse-body">servus sensatus dilectus quasi anima tua non defraudes illum libertate neque inopem derelinquas illum</span></p>
<p id="sirach-7-24"><span class="verse-num">7:24</span> <span class="verse-body">pecora tibi sunt adtende illis et si sunt utilia perseverent apud te</span></p>
<p id="sirach-7-25"><span class="verse-num">7:25</span> <span class="verse-body">filii tibi sunt erudi illos et curva illos a pueritia illorum</span></p>
<p id="sirach-7-26"><span class="verse-num">7:26</span> <span class="verse-body">filiae tibi sunt serva corpus illarum et non ostendas hilarem faciem tuam ad illas</span></p>
<p id="sirach-7-27"><span class="verse-num">7:27</span> <span class="verse-body">trade filiam et grande opus feceris et homini sensato da illam</span></p>
<p id="sirach-7-28"><span class="verse-num">7:28</span> <span class="verse-body">mulier si est tibi secundum animam tuam non proicias illam et odibili non credas te in toto corde</span></p>
<p id="sirach-7-29"><span class="verse-num">7:29</span> <span class="verse-body">honora patrem tuum et gemitus matris tuae ne obliviscaris</span></p>
<p id="sirach-7-30"><span class="verse-num">7:30</span> <span class="verse-body">memento quoniam nisi per illos non fuisses et retribue illis quomodo et illi tibi</span></p>
<p id="sirach-7-31"><span class="verse-num">7:31</span> <span class="verse-body">in tota anima tua time Deum et sacerdotes illius sanctifica</span></p>
<p id="sirach-7-32"><span class="verse-num">7:32</span> <span class="verse-body">in omni virtute dilige eum qui te fecit et ministros eius non derelinquas</span></p>
<p id="sirach-7-33"><span class="verse-num">7:33</span> <span class="verse-body">honora Deum ex tota anima tua et honorifica sacerdotes et propurga te cum brachiis</span></p>
<p id="sirach-7-34"><span class="verse-num">7:34</span> <span class="verse-body">da illi partem sicut mandatum est tibi primitiarum et purgationis et de neglegentia purga te cum paucis</span></p>
<p id="sirach-7-35"><span class="verse-num">7:35</span> <span class="verse-body">datum brachiorum tuorum et sacrificium sanctificationis offers initia sanctorum</span></p>
<p id="sirach-7-36"><span class="verse-num">7:36</span> <span class="verse-body">et pauperi porrige manum tuam ut perficiatur propitiatio et benedictio tua</span></p>
<p id="sirach-7-37"><span class="verse-num">7:37</span> <span class="verse-body">gratia datus in conspectu omnis viventis et mortuo non prohibeas gratiam</span></p>
<p id="sirach-7-38"><span class="verse-num">7:38</span> <span class="verse-body">non desis plorantibus in conrogatione et cum lugentibus ambula</span></p>
<p id="sirach-7-39"><span class="verse-num">7:39</span> <span class="verse-body">non te pigeat visitare infirmum ex his enim in dilectione firmaberis</span></p>
<p id="sirach-7-40"><span class="verse-num">7:40</span> <span class="verse-body">in omnibus operibus tuis memorare novissima tua et in aeternum non peccabis __________________________________________________________________</span></p>
<h2 id="sirach-ch-8">Chapter 8</h2>
<p class="verses"><a href="#sirach-8-1">1</a> <a href="#sirach-8-2">2</a> <a href="#sirach-8-3">3</a> <a href="#sirach-8-4">4</a> <a href="#sirach-8-5">5</a> <a href="#sirach-8-6">6</a> <a href="#sirach-8-7">7</a> <a href="#sirach-8-8">8</a> <a href="#sirach-8-9">9</a> <a href="#sirach-8-10">10</a> <a href="#sirach-8-11">11</a> <a href="#sirach-8-12">12</a> <a href="#sirach-8-13">13</a> <a href="#sirach-8-14">14</a> <a href="#sirach-8-15">15</a> <a href="#sirach-8-16">16</a> <a href="#sirach-8-17">17</a> <a href="#sirach-8-18">18</a> <a href="#sirach-8-19">19</a> <a href="#sirach-8-20">20</a> <a href="#sirach-8-21">21</a> <a href="#sirach-8-22">22</a></p>
<p id="sirach-8-1"><span class="verse-num">8:1</span> <span class="verse-body">non litiges cum homine potente ne forte incidas in manus illius</span></p>
<p id="sirach-8-2"><span class="verse-num">8:2</span> <span class="verse-body">non contendas cum viro locuplete ne forte contra consistat litem tibi</span></p>
<p id="sirach-8-3"><span class="verse-num">8:3</span> <span class="verse-body">multos perdidit aurum atque argentum et usque cor regum extendit et convertit</span></p>
<p id="sirach-8-4"><span class="verse-num">8:4</span> <span class="verse-body">non litiges cum homine linguato et non strues in igne illius ligna</span></p>
<p id="sirach-8-5"><span class="verse-num">8:5</span> <span class="verse-body">non communices homini indocto ne male de progenie tua loquatur</span></p>
<p id="sirach-8-6"><span class="verse-num">8:6</span> <span class="verse-body">ne despicias hominem avertentem se a peccato neque inproperes ei memento quoniam omnes sumus in correptionem</span></p>
<p id="sirach-8-7"><span class="verse-num">8:7</span> <span class="verse-body">ne spernas hominem in sua senecta etenim ex nobis senescunt</span></p>
<p id="sirach-8-8"><span class="verse-num">8:8</span> <span class="verse-body">noli de mortuo gaudere sciens quoniam omnes morimur et in gaudium nolumus venire</span></p>
<p id="sirach-8-9"><span class="verse-num">8:9</span> <span class="verse-body">ne despicias narrationem presbyterorum sapientium et in proverbiis illorum conversare</span></p>
<p id="sirach-8-10"><span class="verse-num">8:10</span> <span class="verse-body">ab ipsis enim disces doctrinam intellectus et servire magnatis sine querella</span></p>
<p id="sirach-8-11"><span class="verse-num">8:11</span> <span class="verse-body">non te praetereat narratio seniorum et ipsi enim didicerunt a patribus suis</span></p>
<p id="sirach-8-12"><span class="verse-num">8:12</span> <span class="verse-body">quoniam ab ipsis disces intellectum et in tempore necessitatis responsum</span></p>
<p id="sirach-8-13"><span class="verse-num">8:13</span> <span class="verse-body">non incendas carbones peccatoris arguens eos ne incendaris flamma ignis peccatorum illorum</span></p>
<p id="sirach-8-14"><span class="verse-num">8:14</span> <span class="verse-body">ne contra faciem stes contumeliosi ne sedeat quasi insidiator ori tuo</span></p>
<p id="sirach-8-15"><span class="verse-num">8:15</span> <span class="verse-body">noli fenerare homini fortiori te quod si feneraveris tamquam perditum habe</span></p>
<p id="sirach-8-16"><span class="verse-num">8:16</span> <span class="verse-body">non spondeas super virtutem tuam quod si spoponderis quasi restituens cogita</span></p>
<p id="sirach-8-17"><span class="verse-num">8:17</span> <span class="verse-body">non iudices contra iudicem quoniam secundum quod dignum est iudicat</span></p>
<p id="sirach-8-18"><span class="verse-num">8:18</span> <span class="verse-body">cum audace non eas in via ne forte gravet mala sua in te ipse enim secundum voluntatem suam vadit et simul cum stultitia illius peries</span></p>
<p id="sirach-8-19"><span class="verse-num">8:19</span> <span class="verse-body">cum iracundo non facias rixam cum audace non eas in desertum quoniam quasi nihil est ante illum sanguis et ubi non est adiutorium elidet te</span></p>
<p id="sirach-8-20"><span class="verse-num">8:20</span> <span class="verse-body">cum fatuis ne consilium habeas non enim poterunt diligere nisi quae ipsis placent</span></p>
<p id="sirach-8-21"><span class="verse-num">8:21</span> <span class="verse-body">coram extraneo ne facias consilium nescis enim quid pariet</span></p>
<p id="sirach-8-22"><span class="verse-num">8:22</span> <span class="verse-body">non omni homini cor tuum manifestes ne forte inferat tibi gratiam et convicietur tibi __________________________________________________________________</span></p>
<h2 id="sirach-ch-9">Chapter 9</h2>
<p class="verses"><a href="#sirach-9-1">1</a> <a href="#sirach-9-2">2</a> <a href="#sirach-9-3">3</a> <a href="#sirach-9-4">4</a> <a href="#sirach-9-5">5</a> <a href="#sirach-9-6">6</a> <a href="#sirach-9-7">7</a> <a href="#sirach-9-8">8</a> <a href="#sirach-9-9">9</a> <a href="#sirach-9-10">10</a> <a href="#sirach-9-11">11</a> <a href="#sirach-9-12">12</a> <a href="#sirach-9-13">13</a> <a href="#sirach-9-14">14</a> <a href="#sirach-9-15">15</a> <a href="#sirach-9-16">16</a> <a href="#sirach-9-17">17</a> <a href="#sirach-9-18">18</a> <a href="#sirach-9-19">19</a> <a href="#sirach-9-20">20</a> <a href="#sirach-9-21">21</a> <a href="#sirach-9-22">22</a> <a href="#sirach-9-23">23</a> <a href="#sirach-9-24">24</a> <a href="#sirach-9-25">25</a></p>
<p id="sirach-9-1"><span class="verse-num">9:1</span> <span class="verse-body">non zeles mulierem sinus tui ne ostendas super te malitiam doctrinae nequam</span></p>
<p id="sirach-9-2"><span class="verse-num">9:2</span> <span class="verse-body">non des mulieri potestatem animae tuae ne ingrediatur in virtute tua et confundaris</span></p>
<p id="sirach-9-3"><span class="verse-num">9:3</span> <span class="verse-body">ne respicias mulierem multivolam ne forte incidas in laqueos illius</span></p>
<p id="sirach-9-4"><span class="verse-num">9:4</span> <span class="verse-body">cum psaltrice ne adsiduus sis nec audias illam ne forte pereas in efficacia illius</span></p>
<p id="sirach-9-5"><span class="verse-num">9:5</span> <span class="verse-body">virginem ne conspicias ne forte scandalizeris in decore illius</span></p>
<p id="sirach-9-6"><span class="verse-num">9:6</span> <span class="verse-body">non des fornicariis animam tuam in nullo ne perdas te et hereditatem tuam</span></p>
<p id="sirach-9-7"><span class="verse-num">9:7</span> <span class="verse-body">noli conspicere in vicis civitatis nec oberraveris in plateis illius</span></p>
<p id="sirach-9-8"><span class="verse-num">9:8</span> <span class="verse-body">averte faciem tuam a muliere compta et non circumspicias speciem alienam</span></p>
<p id="sirach-9-9"><span class="verse-num">9:9</span> <span class="verse-body">propter speciem mulieris multi perierunt et ex hoc concupiscentia quasi ignis exardescit</span></p>
<p id="sirach-9-10"><span class="verse-num">9:10</span> <span class="verse-body">omnis mulier quae est fornicaria quasi stercus in via conculcatur</span></p>
<p id="sirach-9-11"><span class="verse-num">9:11</span> <span class="verse-body">speciem mulieris alienae multi admirati reprobi facti sunt conloquium enim illius quasi ignis exardescit</span></p>
<p id="sirach-9-12"><span class="verse-num">9:12</span> <span class="verse-body">cum aliena muliere non accumbas super cubitum cum aliena muliere ne sedeas omnino nec accumbas cum ea super cubitum</span></p>
<p id="sirach-9-13"><span class="verse-num">9:13</span> <span class="verse-body">et non alterceris cum ea in vino ne forte declinet cor tuum in illa et sanguine tuo labaris in perditionem</span></p>
<p id="sirach-9-14"><span class="verse-num">9:14</span> <span class="verse-body">ne derelinquas amicum antiquum novus enim non erit similis illi</span></p>
<p id="sirach-9-15"><span class="verse-num">9:15</span> <span class="verse-body">vinum novum amicus novus veterescat et cum suavitate bibes illud</span></p>
<p id="sirach-9-16"><span class="verse-num">9:16</span> <span class="verse-body">non zeles gloriam et opes peccatoris non enim scis quae futura sit illius subversio</span></p>
<p id="sirach-9-17"><span class="verse-num">9:17</span> <span class="verse-body">non placeat tibi iniuria iniustorum sciens quoniam usque ad inferos non placebit impius</span></p>
<p id="sirach-9-18"><span class="verse-num">9:18</span> <span class="verse-body">longe abesto ab homine potestatem habente occidendi et non suspicaberis timorem mortis</span></p>
<p id="sirach-9-19"><span class="verse-num">9:19</span> <span class="verse-body">et si accesseris ad illum noli aliquid committere ne forte auferat vitam tuam</span></p>
<p id="sirach-9-20"><span class="verse-num">9:20</span> <span class="verse-body">communionem mortis scito quoniam in medium laqueorum ingredieris et super dolentium arma ambulabis</span></p>
<p id="sirach-9-21"><span class="verse-num">9:21</span> <span class="verse-body">secundum virtutem tuam cave te a proximo et cum sapientibus et prudentibus tracta</span></p>
<p id="sirach-9-22"><span class="verse-num">9:22</span> <span class="verse-body">viri iusti sint tibi convivae et in timore Dei sit gloriatio tibi</span></p>
<p id="sirach-9-23"><span class="verse-num">9:23</span> <span class="verse-body">et in sensu sit tibi cogitatus et omnis narratio tua in praeceptis Altissimi</span></p>
<p id="sirach-9-24"><span class="verse-num">9:24</span> <span class="verse-body">in manus artificum opera laudabitur et princeps populi in sapientia sermonis sui in sensu vero seniorum verbum</span></p>
<p id="sirach-9-25"><span class="verse-num">9:25</span> <span class="verse-body">terribilis est in civitate sua homo linguosus et temerarius in verbo suo odibilis erit __________________________________________________________________</span></p>
<h2 id="sirach-ch-10">Chapter 10</h2>
<p class="verses"><a href="#sirach-10-1">1</a> <a href="#sirach-10-2">2</a> <a href="#sirach-10-3">3</a> <a href="#sirach-10-4">4</a> <a href="#sirach-10-5">5</a> <a href="#sirach-10-6">6</a> <a href="#sirach-10-7">7</a> <a href="#sirach-10-8">8</a> <a href="#sirach-10-9">9</a> <a href="#sirach-10-10">10</a> <a href="#sirach-10-11">11</a> <a href="#sirach-10-12">12</a> <a href="#sirach-10-13">13</a> <a href="#sirach-10-14">14</a> <a href="#sirach-10-15">15</a> <a href="#sirach-10-16">16</a> <a href="#sirach-10-17">17</a> <a href="#sirach-10-18">18</a> <a href="#sirach-10-19">19</a> <a href="#sirach-10-20">20</a> <a href="#sirach-10-21">21</a> <a href="#sirach-10-22">22</a> <a href="#sirach-10-23">23</a> <a href="#sirach-10-24">24</a> <a href="#sirach-10-25">25</a> <a href="#sirach-10-26">26</a> <a href="#sirach-10-27">27</a> <a href="#sirach-10-28">28</a> <a href="#sirach-10-29">29</a> <a href="#sirach-10-30">30</a> <a href="#sirach-10-31">31</a> <a href="#sirach-10-32">32</a> <a href="#sirach-10-33">33</a> <a href="#sirach-10-34">34</a></p>
<p id="sirach-10-1"><span class="verse-num">10:1</span> <span class="verse-body">iudex sapiens vindicabit populum suum et principatus sensati stabilis erit</span></p>
<p id="sirach-10-2"><span class="verse-num">10:2</span> <span class="verse-body">secundum iudicem populi sic et ministri eius et qualis rector est civitatis tales et inhabitantes</span></p>
<p id="sirach-10-3"><span class="verse-num">10:3</span> <span class="verse-body">rex insipiens perdet populum suum et civitates inhabitabuntur per sensum prudentium</span></p>
<p id="sirach-10-4"><span class="verse-num">10:4</span> <span class="verse-body">in manu Dei potestas terrae et exclamabilis omnis iniquitas gentium et utilem rectorem in tempus suscitabit super illam</span></p>
<p id="sirach-10-5"><span class="verse-num">10:5</span> <span class="verse-body">in manu Dei potestas hominis et super faciem scribae inponet honorem suum</span></p>
<p id="sirach-10-6"><span class="verse-num">10:6</span> <span class="verse-body">omnis iniuriae proximi ne memineris et nihil agas in operibus iniuriae</span></p>
<p id="sirach-10-7"><span class="verse-num">10:7</span> <span class="verse-body">odibilis coram Deo et hominibus superbia et execrabilis omnis iniquitas gentium</span></p>
<p id="sirach-10-8"><span class="verse-num">10:8</span> <span class="verse-body">regnum a gente in gentem transfertur propter iniustitias et iniurias et contumelias et diversos dolos</span></p>
<p id="sirach-10-9"><span class="verse-num">10:9</span> <span class="verse-body">avaro autem nihil est scelestius quid superbit terra et cinis</span></p>
<p id="sirach-10-10"><span class="verse-num">10:10</span> <span class="verse-body">nihil est iniquius quam amare pecuniam hic enim et animam suam venalem habet quoniam in vita sua proiecit intima sua</span></p>
<p id="sirach-10-11"><span class="verse-num">10:11</span> <span class="verse-body">omnis potentatus brevis via</span></p>
<p id="sirach-10-12"><span class="verse-num">10:12</span> <span class="verse-body">brevem languorem praecidit medicus sic et rex hodie est et cras morietur</span></p>
<p id="sirach-10-13"><span class="verse-num">10:13</span> <span class="verse-body">cum enim moritur homo hereditabit serpentes et bestias et vermes</span></p>
<p id="sirach-10-14"><span class="verse-num">10:14</span> <span class="verse-body">initium superbiae hominis apostatare a Deo</span></p>
<p id="sirach-10-15"><span class="verse-num">10:15</span> <span class="verse-body">quoniam ab eo qui fecit illum recessit cor eius quoniam initium peccati omnis superbia qui tenuerit illam adimplebitur maledictis et subvertet eos in finem</span></p>
<p id="sirach-10-16"><span class="verse-num">10:16</span> <span class="verse-body">propterea exhonoravit Dominus conventus malorum et destruxit eos usque in finem</span></p>
<p id="sirach-10-17"><span class="verse-num">10:17</span> <span class="verse-body">sedes ducum superborum destruxit Deus et sedere fecit mites pro illis</span></p>
<p id="sirach-10-18"><span class="verse-num">10:18</span> <span class="verse-body">radices gentium superbarum arefecit Deus et plantavit humiles ex ipsis gentibus</span></p>
<p id="sirach-10-19"><span class="verse-num">10:19</span> <span class="verse-body">terras gentium evertit Dominus et perdidit eas usque ad fundamentum</span></p>
<p id="sirach-10-20"><span class="verse-num">10:20</span> <span class="verse-body">arefecit ex ipsis et disperdidit illos et cessare fecit memoriam eorum a terra</span></p>
<p id="sirach-10-21"><span class="verse-num">10:21</span> <span class="verse-body">perdidit Deus memoriam superborum et reliquit memoriam humilium sensu</span></p>
<p id="sirach-10-22"><span class="verse-num">10:22</span> <span class="verse-body">non est creata hominibus superbia neque iracundia nationi mulierum</span></p>
<p id="sirach-10-23"><span class="verse-num">10:23</span> <span class="verse-body">semen hominum honorabitur hoc quod timet Dominum semen autem hoc exhonorabitur hominum quod praeterit mandata Domini</span></p>
<p id="sirach-10-24"><span class="verse-num">10:24</span> <span class="verse-body">in medio fratrum rector illorum in honore et qui timent Deum erunt in oculis illius</span></p>
<p id="sirach-10-25"><span class="verse-num">10:25</span> <span class="verse-body">gloria divitum honoratorum et pauperum timor Dei est</span></p>
<p id="sirach-10-26"><span class="verse-num">10:26</span> <span class="verse-body">non despicere hominem iustum pauperem et non magnificare virum peccatorem divitem</span></p>
<p id="sirach-10-27"><span class="verse-num">10:27</span> <span class="verse-body">magnus est iudex et potens est in honore et non est maior illo qui timet Deum</span></p>
<p id="sirach-10-28"><span class="verse-num">10:28</span> <span class="verse-body">servo sensato liberi servient et vir prudens disciplinatus non murmurabit correptus et inscius non honorabitur</span></p>
<p id="sirach-10-29"><span class="verse-num">10:29</span> <span class="verse-body">noli te extollere in faciendo opere tuo et noli cunctari in tempore angustiae</span></p>
<p id="sirach-10-30"><span class="verse-num">10:30</span> <span class="verse-body">melior est qui operatur et abundat in omnibus quam qui gloriatur et eget panem</span></p>
<p id="sirach-10-31"><span class="verse-num">10:31</span> <span class="verse-body">fili in mansuetudine serva animam tuam et da illi honorem secundum meritum suum</span></p>
<p id="sirach-10-32"><span class="verse-num">10:32</span> <span class="verse-body">peccantem in animam suam quis iustificabit et quis honorificabit exhonorantem animam suam</span></p>
<p id="sirach-10-33"><span class="verse-num">10:33</span> <span class="verse-body">pauper gloriatur per disciplinam et timorem suum et est homo qui honorificatur propter substantiam suam</span></p>
<p id="sirach-10-34"><span class="verse-num">10:34</span> <span class="verse-body">qui gloriatur in paupertate quanto magis in substantia et qui gloriatur in substantia paupertatem vereatur __________________________________________________________________</span></p>
<h2 id="sirach-ch-11">Chapter 11</h2>
<p class="verses"><a href="#sirach-11-1">1</a> <a href="#sirach-11-2">2</a> <a href="#sirach-11-3">3</a> <a href="#sirach-11-4">4</a> <a href="#sirach-11-5">5</a> <a href="#sirach-11-6">6</a> <a href="#sirach-11-7">7</a> <a href="#sirach-11-8">8</a> <a href="#sirach-11-9">9</a> <a href="#sirach-11-10">10</a> <a href="#sirach-11-11">11</a> <a href="#sirach-11-12">12</a> <a href="#sirach-11-13">13</a> <a href="#sirach-11-14">14</a> <a href="#sirach-11-15">15</a> <a href="#sirach-11-16">16</a> <a href="#sirach-11-17">17</a> <a href="#sirach-11-18">18</a> <a href="#sirach-11-19">19</a> <a href="#sirach-11-20">20</a> <a href="#sirach-11-21">21</a> <a href="#sirach-11-22">22</a> <a href="#sirach-11-23">23</a> <a href="#sirach-11-24">24</a> <a href="#sirach-11-25">25</a> <a href="#sirach-11-26">26</a> <a href="#sirach-11-27">27</a> <a href="#sirach-11-28">28</a> <a href="#sirach-11-29">29</a> <a href="#sirach-11-30">30</a> <a href="#sirach-11-31">31</a> <a href="#sirach-11-32">32</a> <a href="#sirach-11-33">33</a> <a href="#sirach-11-34">34</a> <a href="#sirach-11-35">35</a> <a href="#sirach-11-36">36</a></p>
<p id="sirach-11-1"><span class="verse-num">11:1</span> <span class="verse-body">sapientia humiliati exaltabit caput illius et in medio magnatorum consedere illum faciet</span></p>
<p id="sirach-11-2"><span class="verse-num">11:2</span> <span class="verse-body">non laudes virum in specie sua neque spernas hominem in visu suo</span></p>
<p id="sirach-11-3"><span class="verse-num">11:3</span> <span class="verse-body">brevis in volatilibus est apis et initium dulcoris habet fructus illius</span></p>
<p id="sirach-11-4"><span class="verse-num">11:4</span> <span class="verse-body">in vestitu ne glorieris umquam nec in die honoris tui extollaris quoniam mirabilia opera Altissimi solius et gloriosa et absconsa et invisa opera illius</span></p>
<p id="sirach-11-5"><span class="verse-num">11:5</span> <span class="verse-body">multi tyranni sederunt in throno et insuspicabilis portavit diadema</span></p>
<p id="sirach-11-6"><span class="verse-num">11:6</span> <span class="verse-body">multi potentes pressi sunt valide et gloriosi traditi sunt in manus alterorum</span></p>
<p id="sirach-11-7"><span class="verse-num">11:7</span> <span class="verse-body">priusquam interroges ne vituperes quemquam et cum interrogaveris corripe iuste</span></p>
<p id="sirach-11-8"><span class="verse-num">11:8</span> <span class="verse-body">priusquam audias ne respondeas verbum et in medio sermonum ne adicias loqui</span></p>
<p id="sirach-11-9"><span class="verse-num">11:9</span> <span class="verse-body">de re ea quae te non molestat ne certeris et in iudicio peccantium ne consistas</span></p>
<p id="sirach-11-10"><span class="verse-num">11:10</span> <span class="verse-body">fili ne in multis sint actus tui et si dives fueris non eris inmunis a delicto si enim secutus fueris non adprehendes et non effugies si praecucurreris</span></p>
<p id="sirach-11-11"><span class="verse-num">11:11</span> <span class="verse-body">est laborans et festinans et dolens impius et tanto magis non abundat</span></p>
<p id="sirach-11-12"><span class="verse-num">11:12</span> <span class="verse-body">est homo marcidus egens recuperatione plus deficiens virtute et abundans paupertate</span></p>
<p id="sirach-11-13"><span class="verse-num">11:13</span> <span class="verse-body">et oculus Dei respexit illum in bono et erexit illum ab humilitate ipsius et exaltavit caput eius et mirati sunt in illo multi et honoraverunt Deum</span></p>
<p id="sirach-11-14"><span class="verse-num">11:14</span> <span class="verse-body">bona et mala vita et mors et paupertas et honestas a Deo sunt</span></p>
<p id="sirach-11-15"><span class="verse-num">11:15</span> <span class="verse-body">[]</span></p>
<p id="sirach-11-16"><span class="verse-num">11:16</span> <span class="verse-body">[]</span></p>
<p id="sirach-11-17"><span class="verse-num">11:17</span> <span class="verse-body">datio Dei permanet iustis et profectus illius successus habebunt in aeternum</span></p>
<p id="sirach-11-18"><span class="verse-num">11:18</span> <span class="verse-body">est qui locupletatur parce agendo et haec pars mercedis illius</span></p>
<p id="sirach-11-19"><span class="verse-num">11:19</span> <span class="verse-body">in eo quod dicit inveni requiem mihi et nunc manducabo de bonis meis solus</span></p>
<p id="sirach-11-20"><span class="verse-num">11:20</span> <span class="verse-body">et nescit quod tempus praetereat et relinquet omnia aliis</span></p>
<p id="sirach-11-21"><span class="verse-num">11:21</span> <span class="verse-body">sta in testamento tuo et in illo conloquere et in opere mandatorum tuorum veteresce</span></p>
<p id="sirach-11-22"><span class="verse-num">11:22</span> <span class="verse-body">ne manseris in operibus peccatorum fide autem in Deo et mane in loco tuo</span></p>
<p id="sirach-11-23"><span class="verse-num">11:23</span> <span class="verse-body">facile est enim in oculis Dei de subito honestari pauperem</span></p>
<p id="sirach-11-24"><span class="verse-num">11:24</span> <span class="verse-body">benedictio Dei in mercedem iusti festinat et in honore veloci processus illius fructificat</span></p>
<p id="sirach-11-25"><span class="verse-num">11:25</span> <span class="verse-body">ne dicas quid est mihi opus et quae erunt mihi ex hoc bona</span></p>
<p id="sirach-11-26"><span class="verse-num">11:26</span> <span class="verse-body">ne dicas sufficiens sum et quid ex hoc pessimabor</span></p>
<p id="sirach-11-27"><span class="verse-num">11:27</span> <span class="verse-body">in die bonorum ne inmemor sis malorum et in die malorum ne inmemor sis bonorum</span></p>
<p id="sirach-11-28"><span class="verse-num">11:28</span> <span class="verse-body">quoniam facile coram Deo in die obitus retribuere unicuique secundum vias suas</span></p>
<p id="sirach-11-29"><span class="verse-num">11:29</span> <span class="verse-body">malitia horae oblivionem facit luxuriae magnae et in fine hominis denudatio operum illius</span></p>
<p id="sirach-11-30"><span class="verse-num">11:30</span> <span class="verse-body">ante mortem ne laudes hominem quemquam quoniam in filiis suis agnoscitur vir</span></p>
<p id="sirach-11-31"><span class="verse-num">11:31</span> <span class="verse-body">non omnem hominem inducas in domum tuam multae enim insidiae sunt dolosi</span></p>
<p id="sirach-11-32"><span class="verse-num">11:32</span> <span class="verse-body">sicut enim eructant praecordia fetantium sicut perdix inducitur in caveam et ut caprea in laqueum sic et cor superborum et sicut prospectator videns casum proximi sui</span></p>
<p id="sirach-11-33"><span class="verse-num">11:33</span> <span class="verse-body">bona enim in mala convertens insidiatur et in electis inponet maculam</span></p>
<p id="sirach-11-34"><span class="verse-num">11:34</span> <span class="verse-body">ab scintilla una augetur ignis et ab uno doloso augetur sanguis homo vero peccator sanguini insidiatur</span></p>
<p id="sirach-11-35"><span class="verse-num">11:35</span> <span class="verse-body">adtende te a pestifero fabricat enim mala ne forte inducat super te subsannationem in perpetuum</span></p>
<p id="sirach-11-36"><span class="verse-num">11:36</span> <span class="verse-body">admitte ad te alienigenam et subvertet te in turbore et abalienabit te a tuis propriis __________________________________________________________________</span></p>
<h2 id="sirach-ch-12">Chapter 12</h2>
<p class="verses"><a href="#sirach-12-1">1</a> <a href="#sirach-12-2">2</a> <a href="#sirach-12-3">3</a> <a href="#sirach-12-4">4</a> <a href="#sirach-12-5">5</a> <a href="#sirach-12-6">6</a> <a href="#sirach-12-7">7</a> <a href="#sirach-12-8">8</a> <a href="#sirach-12-9">9</a> <a href="#sirach-12-10">10</a> <a href="#sirach-12-11">11</a> <a href="#sirach-12-12">12</a> <a href="#sirach-12-13">13</a> <a href="#sirach-12-14">14</a> <a href="#sirach-12-15">15</a> <a href="#sirach-12-16">16</a> <a href="#sirach-12-17">17</a> <a href="#sirach-12-18">18</a> <a href="#sirach-12-19">19</a></p>
<p id="sirach-12-1"><span class="verse-num">12:1</span> <span class="verse-body">si benefeceris scito cui feceris et erit gratia in bonis tuis multa</span></p>
<p id="sirach-12-2"><span class="verse-num">12:2</span> <span class="verse-body">benefac iusto et invenies retributionem magnam et si non ab ipso certe a Domino</span></p>
<p id="sirach-12-3"><span class="verse-num">12:3</span> <span class="verse-body">non est ei bene qui adsiduus est malis et elemosynam non danti quoniam et Altissimus odio habet peccatores et misertus est paenitentibus</span></p>
<p id="sirach-12-4"><span class="verse-num">12:4</span> <span class="verse-body">da misericordi et ne suscipias peccatorem et impiis et peccatoribus reddet vindictam custodiens eos in die vindictae</span></p>
<p id="sirach-12-5"><span class="verse-num">12:5</span> <span class="verse-body">da bono et non receperis peccatorem</span></p>
<p id="sirach-12-6"><span class="verse-num">12:6</span> <span class="verse-body">benefac humili et non dederis impio prohibe panes illi dare ne in ipsis potentior te sit</span></p>
<p id="sirach-12-7"><span class="verse-num">12:7</span> <span class="verse-body">nam duplicia mala invenies in omnibus bonis quoniam et Altissimus odio habet peccatores et impiis reddet vindictam</span></p>
<p id="sirach-12-8"><span class="verse-num">12:8</span> <span class="verse-body">non agnoscetur in bonis amicus et non abscondetur in malis inimicus</span></p>
<p id="sirach-12-9"><span class="verse-num">12:9</span> <span class="verse-body">in bonis viri inimici illius in tristitia et in malitia illius amicus agnitus est</span></p>
<p id="sirach-12-10"><span class="verse-num">12:10</span> <span class="verse-body">non credas inimico tuo in aeternum sicut enim aeramentum eruginat nequitia illius</span></p>
<p id="sirach-12-11"><span class="verse-num">12:11</span> <span class="verse-body">et si humiliatus vadat curvus adice animum tuum et custodi te ab illo</span></p>
<p id="sirach-12-12"><span class="verse-num">12:12</span> <span class="verse-body">non statuas illum penes te nec sedeat ad dexteram tuam ne conversus stet in loco tuo ne forte conversus in locum tuum inquirat cathedram tuam et in novissimo cognoscas verba mea et in sermonibus meis stimuleris</span></p>
<p id="sirach-12-13"><span class="verse-num">12:13</span> <span class="verse-body">quis miserebitur incantatori a serpente percusso et omnibus qui adpropiant bestiis et qui comitatur cum viro iniquo et obvolutus est in peccatis eius</span></p>
<p id="sirach-12-14"><span class="verse-num">12:14</span> <span class="verse-body">una hora tecum permanebit si autem declinaveris non subportabit</span></p>
<p id="sirach-12-15"><span class="verse-num">12:15</span> <span class="verse-body">in labiis suis indulcat inimicus et in corde suo insidiatur ut subvertat te in foveam</span></p>
<p id="sirach-12-16"><span class="verse-num">12:16</span> <span class="verse-body">in oculis suis lacrimatur inimicus et si invenerit tempus non satiabitur sanguine</span></p>
<p id="sirach-12-17"><span class="verse-num">12:17</span> <span class="verse-body">si incurrerint tibi mala invenies eum illic priorem</span></p>
<p id="sirach-12-18"><span class="verse-num">12:18</span> <span class="verse-body">in oculis suis lacrimatur inimicus et quasi adiuvans suffodiet plantas tuas</span></p>
<p id="sirach-12-19"><span class="verse-num">12:19</span> <span class="verse-body">caput suum movebit et plaudebit manu et multa susurrans commutabit vultum suum __________________________________________________________________</span></p>
<h2 id="sirach-ch-13">Chapter 13</h2>
<p class="verses"><a href="#sirach-13-1">1</a> <a href="#sirach-13-2">2</a> <a href="#sirach-13-3">3</a> <a href="#sirach-13-4">4</a> <a href="#sirach-13-5">5</a> <a href="#sirach-13-6">6</a> <a href="#sirach-13-7">7</a> <a href="#sirach-13-8">8</a> <a href="#sirach-13-9">9</a> <a href="#sirach-13-10">10</a> <a href="#sirach-13-11">11</a> <a href="#sirach-13-12">12</a> <a href="#sirach-13-13">13</a> <a href="#sirach-13-14">14</a> <a href="#sirach-13-15">15</a> <a href="#sirach-13-16">16</a> <a href="#sirach-13-17">17</a> <a href="#sirach-13-18">18</a> <a href="#sirach-13-19">19</a> <a href="#sirach-13-20">20</a> <a href="#sirach-13-21">21</a> <a href="#sirach-13-22">22</a> <a href="#sirach-13-23">23</a> <a href="#sirach-13-24">24</a> <a href="#sirach-13-25">25</a> <a href="#sirach-13-26">26</a> <a href="#sirach-13-27">27</a> <a href="#sirach-13-28">28</a> <a href="#sirach-13-29">29</a> <a href="#sirach-13-30">30</a> <a href="#sirach-13-31">31</a> <a href="#sirach-13-32">32</a></p>
<p id="sirach-13-1"><span class="verse-num">13:1</span> <span class="verse-body">qui tetigerit picem inquinabitur ab illa et qui communicaverit superbo inducet superbiam</span></p>
<p id="sirach-13-2"><span class="verse-num">13:2</span> <span class="verse-body">pondus super se tollit qui honestiori communicat et ditiori te ne socius fueris</span></p>
<p id="sirach-13-3"><span class="verse-num">13:3</span> <span class="verse-body">quid communicabit caccabus ad ollam quando enim conliserint confringetur</span></p>
<p id="sirach-13-4"><span class="verse-num">13:4</span> <span class="verse-body">dives iniuste egit et fremebit pauper autem laesus tacebit</span></p>
<p id="sirach-13-5"><span class="verse-num">13:5</span> <span class="verse-body">si largitus fueris adsumet te et si non habueris derelinquet te</span></p>
<p id="sirach-13-6"><span class="verse-num">13:6</span> <span class="verse-body">si habes convivet tecum et evacuabit te et ipse non dolebit super te</span></p>
<p id="sirach-13-7"><span class="verse-num">13:7</span> <span class="verse-body">si necessarius illi fueris subplantabit te et subridens spem dabit narrans tibi bona et dicet quid opus est tibi</span></p>
<p id="sirach-13-8"><span class="verse-num">13:8</span> <span class="verse-body">et confundet te in cibis suis donec te exinaniat bis et ter et in novissimo derideat te postea videns derelinquet te et caput suum movebit ad te</span></p>
<p id="sirach-13-9"><span class="verse-num">13:9</span> <span class="verse-body">[]</span></p>
<p id="sirach-13-10"><span class="verse-num">13:10</span> <span class="verse-body">adtende ne seductus in stultitiam humilieris</span></p>
<p id="sirach-13-11"><span class="verse-num">13:11</span> <span class="verse-body">noli esse humilis in sapientia tua ne humiliatus in stultitiam seducaris</span></p>
<p id="sirach-13-12"><span class="verse-num">13:12</span> <span class="verse-body">advocatus a potentiore discede ex hoc enim magis te advocabit</span></p>
<p id="sirach-13-13"><span class="verse-num">13:13</span> <span class="verse-body">ne inprobus sis ne inpingaris et longe abesto ne eas in oblivionem</span></p>
<p id="sirach-13-14"><span class="verse-num">13:14</span> <span class="verse-body">ne retineas ex aequo loqui cum illo ne credas multis verbis illius ex multa enim loquella temptabit te et subridens interrogabit te de absconditis tuis</span></p>
<p id="sirach-13-15"><span class="verse-num">13:15</span> <span class="verse-body">inmitis animus illius conservabit verba tua et non parcet de malitia et de vinculis</span></p>
<p id="sirach-13-16"><span class="verse-num">13:16</span> <span class="verse-body">cave tibi et adtende diligenter auditui tuo quoniam cum subversione tua ambulas</span></p>
<p id="sirach-13-17"><span class="verse-num">13:17</span> <span class="verse-body">audiens vero illa quasi in somnis vide et vigilabis</span></p>
<p id="sirach-13-18"><span class="verse-num">13:18</span> <span class="verse-body">omni vita tua dilige Deum et invoca eum in salute tua</span></p>
<p id="sirach-13-19"><span class="verse-num">13:19</span> <span class="verse-body">omne animal diligit similem sibi sic et omnis homo proximum sibi</span></p>
<p id="sirach-13-20"><span class="verse-num">13:20</span> <span class="verse-body">omnis caro ad similem sibi coniungitur et omnis homo simili sui sociabitur</span></p>
<p id="sirach-13-21"><span class="verse-num">13:21</span> <span class="verse-body">si communicabit lupus agno aliquando sic peccator iusto</span></p>
<p id="sirach-13-22"><span class="verse-num">13:22</span> <span class="verse-body">quae communicatio sancto homini ad canem aut quae pax bona diviti ad pauperem</span></p>
<p id="sirach-13-23"><span class="verse-num">13:23</span> <span class="verse-body">venatio leonis onager in heremo sic pascua sunt divitum pauperes</span></p>
<p id="sirach-13-24"><span class="verse-num">13:24</span> <span class="verse-body">et sicut abominatio est superbo humilitas sic execratio divitis pauper</span></p>
<p id="sirach-13-25"><span class="verse-num">13:25</span> <span class="verse-body">dives commotus confirmatur ab amicis humilis autem cum ceciderit expellitur et a notis</span></p>
<p id="sirach-13-26"><span class="verse-num">13:26</span> <span class="verse-body">diviti decepto multi recuperatores locutus est superba et iustificaverunt illum</span></p>
<p id="sirach-13-27"><span class="verse-num">13:27</span> <span class="verse-body">humilis deceptus est et insuper arguitur locutus est sensate et non est datus ei locus</span></p>
<p id="sirach-13-28"><span class="verse-num">13:28</span> <span class="verse-body">dives locutus est et omnes tacuerunt et verbum illius usque ad nubes perducent</span></p>
<p id="sirach-13-29"><span class="verse-num">13:29</span> <span class="verse-body">pauper locutus est et dicunt quis est hic et si offenderit subvertunt illum</span></p>
<p id="sirach-13-30"><span class="verse-num">13:30</span> <span class="verse-body">bona est substantia cui non est peccatum in conscientia et nequissima paupertas in ore impii</span></p>
<p id="sirach-13-31"><span class="verse-num">13:31</span> <span class="verse-body">cor hominis inmutat faciem illius sive in bona sive in mala</span></p>
<p id="sirach-13-32"><span class="verse-num">13:32</span> <span class="verse-body">vestigium cordis boni et faciem bonam difficile invenies et cum labore __________________________________________________________________</span></p>
<h2 id="sirach-ch-14">Chapter 14</h2>
<p class="verses"><a href="#sirach-14-1">1</a> <a href="#sirach-14-2">2</a> <a href="#sirach-14-3">3</a> <a href="#sirach-14-4">4</a> <a href="#sirach-14-5">5</a> <a href="#sirach-14-6">6</a> <a href="#sirach-14-7">7</a> <a href="#sirach-14-8">8</a> <a href="#sirach-14-9">9</a> <a href="#sirach-14-10">10</a> <a href="#sirach-14-11">11</a> <a href="#sirach-14-12">12</a> <a href="#sirach-14-13">13</a> <a href="#sirach-14-14">14</a> <a href="#sirach-14-15">15</a> <a href="#sirach-14-16">16</a> <a href="#sirach-14-17">17</a> <a href="#sirach-14-18">18</a> <a href="#sirach-14-19">19</a> <a href="#sirach-14-20">20</a> <a href="#sirach-14-21">21</a> <a href="#sirach-14-22">22</a> <a href="#sirach-14-23">23</a> <a href="#sirach-14-24">24</a> <a href="#sirach-14-25">25</a> <a href="#sirach-14-26">26</a> <a href="#sirach-14-27">27</a></p>
<p id="sirach-14-1"><span class="verse-num">14:1</span> <span class="verse-body">beatus vir qui non est lapsus verbo ex ore suo et non est stimulatus in tristitia delicti</span></p>
<p id="sirach-14-2"><span class="verse-num">14:2</span> <span class="verse-body">felix qui non habuit animi sui tristitiam et non excidit ab spe sua</span></p>
<p id="sirach-14-3"><span class="verse-num">14:3</span> <span class="verse-body">viro cupido et tenaci sine ratione est substantia et homini livido ad quid aurum</span></p>
<p id="sirach-14-4"><span class="verse-num">14:4</span> <span class="verse-body">qui acervat ex animo suo iniuste aliis congregat et in bonis illius alius luxuriabitur</span></p>
<p id="sirach-14-5"><span class="verse-num">14:5</span> <span class="verse-body">qui sibi nequa est cui alii bonus erit et non iucundabitur in bonis suis</span></p>
<p id="sirach-14-6"><span class="verse-num">14:6</span> <span class="verse-body">qui sibi invidet nihil est illo nequius et haec redditio est malitiae illius</span></p>
<p id="sirach-14-7"><span class="verse-num">14:7</span> <span class="verse-body">et si bene fecerit ignoranter et non volens facit et in novissimo manifestat malitiam suam</span></p>
<p id="sirach-14-8"><span class="verse-num">14:8</span> <span class="verse-body">nequa est oculus lividi et avertens faciem et despiciens animam suam</span></p>
<p id="sirach-14-9"><span class="verse-num">14:9</span> <span class="verse-body">insatiabilis oculus cupidi in parte iniquitatis non satiabitur donec consummet arefaciens animam suam</span></p>
<p id="sirach-14-10"><span class="verse-num">14:10</span> <span class="verse-body">oculus malus ad mala et non satiabitur pane et in tristitia erit super mensam suam</span></p>
<p id="sirach-14-11"><span class="verse-num">14:11</span> <span class="verse-body">fili si habes benefac tecum et Deo bonas oblationes offer</span></p>
<p id="sirach-14-12"><span class="verse-num">14:12</span> <span class="verse-body">memor esto quoniam mors non tardat et testamentum inferorum quia demonstratum est tibi testamentum enim huius mundi morte morietur</span></p>
<p id="sirach-14-13"><span class="verse-num">14:13</span> <span class="verse-body">ante mortem benefac amico tuo et secundum vires tuas exporrigens da pauperi</span></p>
<p id="sirach-14-14"><span class="verse-num">14:14</span> <span class="verse-body">non defrauderis a die bono et particula boni doni non te praetereat</span></p>
<p id="sirach-14-15"><span class="verse-num">14:15</span> <span class="verse-body">nonne aliis relinques dolores et labores tuos in divisione sortis</span></p>
<p id="sirach-14-16"><span class="verse-num">14:16</span> <span class="verse-body">da et accipe et iustifica animam tuam</span></p>
<p id="sirach-14-17"><span class="verse-num">14:17</span> <span class="verse-body">ante obitum tuum operare iustitiam quoniam non est apud inferos invenire cibum</span></p>
<p id="sirach-14-18"><span class="verse-num">14:18</span> <span class="verse-body">omnis caro sicut faenum veterescit et sicut folium fructificans in arbore viridi</span></p>
<p id="sirach-14-19"><span class="verse-num">14:19</span> <span class="verse-body">alia generat et alia deicit sic generatio carnis et sanguinis alia finitur et alia nascitur</span></p>
<p id="sirach-14-20"><span class="verse-num">14:20</span> <span class="verse-body">omne opus corruptibile in fine deficiet et qui illud operatur ibit cum ipso</span></p>
<p id="sirach-14-21"><span class="verse-num">14:21</span> <span class="verse-body">et omne opus electum iustificabitur et qui operatur illud honorabitur in illo</span></p>
<p id="sirach-14-22"><span class="verse-num">14:22</span> <span class="verse-body">beatus vir qui in sapientia sua morietur et qui in iustitia sua meditabitur et in sensu cogitabit circumspectionem Dei</span></p>
<p id="sirach-14-23"><span class="verse-num">14:23</span> <span class="verse-body">qui excogitat vias illius in suo corde et in absconsis illius intellegens vadens post illam quasi vestigator et in viis illius consistens</span></p>
<p id="sirach-14-24"><span class="verse-num">14:24</span> <span class="verse-body">qui respicit per fenestras et in ianuas illius audiens</span></p>
<p id="sirach-14-25"><span class="verse-num">14:25</span> <span class="verse-body">qui requiescit iuxta domum illius et in parietibus illius figens palum statuet casulam suam ad manus illius et requiescunt in casula eius bona per aevum</span></p>
<p id="sirach-14-26"><span class="verse-num">14:26</span> <span class="verse-body">statuet filios suos sub tegimen illius et sub ramis illius morabitur</span></p>
<p id="sirach-14-27"><span class="verse-num">14:27</span> <span class="verse-body">protegetur in subtegmine illius a fervore et in gloria eius requiescet __________________________________________________________________</span></p>
<h2 id="sirach-ch-15">Chapter 15</h2>
<p class="verses"><a href="#sirach-15-1">1</a> <a href="#sirach-15-2">2</a> <a href="#sirach-15-3">3</a> <a href="#sirach-15-4">4</a> <a href="#sirach-15-5">5</a> <a href="#sirach-15-6">6</a> <a href="#sirach-15-7">7</a> <a href="#sirach-15-8">8</a> <a href="#sirach-15-9">9</a> <a href="#sirach-15-10">10</a> <a href="#sirach-15-11">11</a> <a href="#sirach-15-12">12</a> <a href="#sirach-15-13">13</a> <a href="#sirach-15-14">14</a> <a href="#sirach-15-15">15</a> <a href="#sirach-15-16">16</a> <a href="#sirach-15-17">17</a> <a href="#sirach-15-18">18</a> <a href="#sirach-15-19">19</a> <a href="#sirach-15-20">20</a> <a href="#sirach-15-21">21</a> <a href="#sirach-15-22">22</a></p>
<p id="sirach-15-1"><span class="verse-num">15:1</span> <span class="verse-body">qui timet Deum faciet illud et qui continens est iustitiae adprehendet illam</span></p>
<p id="sirach-15-2"><span class="verse-num">15:2</span> <span class="verse-body">et obviabit illi quasi mater honorificata et quasi mulier a virginitate suscipiet illum</span></p>
<p id="sirach-15-3"><span class="verse-num">15:3</span> <span class="verse-body">cibabit illum panem vitae et intellectus et aqua sapientiae salutaris potabit illum et firmabitur in illo et non flectetur</span></p>
<p id="sirach-15-4"><span class="verse-num">15:4</span> <span class="verse-body">et continebit illum et non confundetur et inaltabit illum apud proximos suos</span></p>
<p id="sirach-15-5"><span class="verse-num">15:5</span> <span class="verse-body">et in medio ecclesiae aperiet os illius adimplebit illum spiritu sapientiae et intellectus et stolam gloriae vestiet illum</span></p>
<p id="sirach-15-6"><span class="verse-num">15:6</span> <span class="verse-body">iucunditatem et exultationem thesaurizabit super illum et nomine aeterno hereditabit illum</span></p>
<p id="sirach-15-7"><span class="verse-num">15:7</span> <span class="verse-body">homines stulti non adprehendent illam et homines sensati obviabunt illi homines stulti non videbunt illam longe enim abest a superbia et dolo</span></p>
<p id="sirach-15-8"><span class="verse-num">15:8</span> <span class="verse-body">viri mendaces non erunt illius memores et viri veraces inveniuntur in illa et successum habebunt usque ad inspectionem Dei</span></p>
<p id="sirach-15-9"><span class="verse-num">15:9</span> <span class="verse-body">non est speciosa laus in ore peccatoris</span></p>
<p id="sirach-15-10"><span class="verse-num">15:10</span> <span class="verse-body">quoniam a Deo profecta est sapientia sapientiae enim Dei adstabit laus et in ore fideli abundabit et Dominator dabit eam illi</span></p>
<p id="sirach-15-11"><span class="verse-num">15:11</span> <span class="verse-body">non dixeris per Deum abest quae odit enim ne feceris</span></p>
<p id="sirach-15-12"><span class="verse-num">15:12</span> <span class="verse-body">non dicas ille me inplanavit non enim necessarii sunt illi homines impii</span></p>
<p id="sirach-15-13"><span class="verse-num">15:13</span> <span class="verse-body">omne execramentum erroris odit Deus et non erit amabile timentibus illum</span></p>
<p id="sirach-15-14"><span class="verse-num">15:14</span> <span class="verse-body">Deus ab initio constituit hominem et reliquit illum in manu consilii sui</span></p>
<p id="sirach-15-15"><span class="verse-num">15:15</span> <span class="verse-body">adiecit mandata et praecepta sua</span></p>
<p id="sirach-15-16"><span class="verse-num">15:16</span> <span class="verse-body">si volueris mandata conservabunt te et in perpetuum fidem placitam facere</span></p>
<p id="sirach-15-17"><span class="verse-num">15:17</span> <span class="verse-body">adposuit tibi aquam et ignem ad quod voles porrige manum tuam</span></p>
<p id="sirach-15-18"><span class="verse-num">15:18</span> <span class="verse-body">ante hominem vita et mors bonum et malum quod placuerit ei dabitur illi</span></p>
<p id="sirach-15-19"><span class="verse-num">15:19</span> <span class="verse-body">quoniam multa sapientia Dei et fortis in potentia videns omnes sine intermissione</span></p>
<p id="sirach-15-20"><span class="verse-num">15:20</span> <span class="verse-body">oculi Dei ad timentes eum et ipse agnoscit omnem operam hominis</span></p>
<p id="sirach-15-21"><span class="verse-num">15:21</span> <span class="verse-body">nemini mandavit impie agere et nemini dedit spatium peccandi</span></p>
<p id="sirach-15-22"><span class="verse-num">15:22</span> <span class="verse-body">non enim concupiscit multitudinem filiorum infidelium et inutilium __________________________________________________________________</span></p>
<h2 id="sirach-ch-16">Chapter 16</h2>
<p class="verses"><a href="#sirach-16-1">1</a> <a href="#sirach-16-2">2</a> <a href="#sirach-16-3">3</a> <a href="#sirach-16-4">4</a> <a href="#sirach-16-5">5</a> <a href="#sirach-16-6">6</a> <a href="#sirach-16-7">7</a> <a href="#sirach-16-8">8</a> <a href="#sirach-16-9">9</a> <a href="#sirach-16-10">10</a> <a href="#sirach-16-11">11</a> <a href="#sirach-16-12">12</a> <a href="#sirach-16-13">13</a> <a href="#sirach-16-14">14</a> <a href="#sirach-16-15">15</a> <a href="#sirach-16-16">16</a> <a href="#sirach-16-17">17</a> <a href="#sirach-16-18">18</a> <a href="#sirach-16-19">19</a> <a href="#sirach-16-20">20</a> <a href="#sirach-16-21">21</a> <a href="#sirach-16-22">22</a> <a href="#sirach-16-23">23</a> <a href="#sirach-16-24">24</a> <a href="#sirach-16-25">25</a> <a href="#sirach-16-26">26</a> <a href="#sirach-16-27">27</a> <a href="#sirach-16-28">28</a> <a href="#sirach-16-29">29</a> <a href="#sirach-16-30">30</a> <a href="#sirach-16-31">31</a></p>
<p id="sirach-16-1"><span class="verse-num">16:1</span> <span class="verse-body">et ne iucunderis in filiis impiis si multiplicentur non oblecteris super ipsos si non est timor Dei cum illis</span></p>
<p id="sirach-16-2"><span class="verse-num">16:2</span> <span class="verse-body">non credas vitae illorum et ne respexeris in labores illorum</span></p>
<p id="sirach-16-3"><span class="verse-num">16:3</span> <span class="verse-body">melior est enim unus timens Deum quam mille filii impii</span></p>
<p id="sirach-16-4"><span class="verse-num">16:4</span> <span class="verse-body">et utile mori sine filiis quam relinquere filios impios</span></p>
<p id="sirach-16-5"><span class="verse-num">16:5</span> <span class="verse-body">ab uno sensato inhabitabitur patria et a tribus impiis deseretur</span></p>
<p id="sirach-16-6"><span class="verse-num">16:6</span> <span class="verse-body">multa talia vidit oculus meus et fortiora horum audivit auris mea</span></p>
<p id="sirach-16-7"><span class="verse-num">16:7</span> <span class="verse-body">in synagoga peccantium exardebit ignis et in gente incredibili exardescit ira</span></p>
<p id="sirach-16-8"><span class="verse-num">16:8</span> <span class="verse-body">non exoraverunt pro peccatis suis antiquis gigantibus qui destruxerunt confidentes suae virtuti</span></p>
<p id="sirach-16-9"><span class="verse-num">16:9</span> <span class="verse-body">et non pepercit peregrinationi illorum et execratus est illos prae superbia verbi illorum</span></p>
<p id="sirach-16-10"><span class="verse-num">16:10</span> <span class="verse-body">non misertus est illis gentem totam perdens et extollentes se in suis peccatis</span></p>
<p id="sirach-16-11"><span class="verse-num">16:11</span> <span class="verse-body">et sicut sescenta milia peditum qui congregati sunt in duritia cordis sui et si unus fuisset cervicatus mirum si fuisset inmunis</span></p>
<p id="sirach-16-12"><span class="verse-num">16:12</span> <span class="verse-body">misericordia enim et ira est cum illo potens exoratio et effundens iram</span></p>
<p id="sirach-16-13"><span class="verse-num">16:13</span> <span class="verse-body">secundum misericordiam suam sic correptio illius hominem secundum operam suam iudicat</span></p>
<p id="sirach-16-14"><span class="verse-num">16:14</span> <span class="verse-body">non effugiet in rapinam peccator et non retardabit sufferentia misericordiam facientis</span></p>
<p id="sirach-16-15"><span class="verse-num">16:15</span> <span class="verse-body">omnis misericordia faciet locum unicuique secundum meritum operum suorum et secundum intellectum peregrinationis ipsius</span></p>
<p id="sirach-16-16"><span class="verse-num">16:16</span> <span class="verse-body">non dicas a Deo abscondar et ex summo quis mei memorabitur</span></p>
<p id="sirach-16-17"><span class="verse-num">16:17</span> <span class="verse-body">in populo magno non agnoscar quae est enim anima mea in tam inmensa creatura</span></p>
<p id="sirach-16-18"><span class="verse-num">16:18</span> <span class="verse-body">ecce caelum et caeli caelorum abyssus et universa terra et quae in eis sunt in conspectu illius commovebuntur</span></p>
<p id="sirach-16-19"><span class="verse-num">16:19</span> <span class="verse-body">montes simul et colles et fundamenta terrae et cum conspexerit illa Deus tremore concutientur</span></p>
<p id="sirach-16-20"><span class="verse-num">16:20</span> <span class="verse-body">et omne cor intellegetur</span></p>
<p id="sirach-16-21"><span class="verse-num">16:21</span> <span class="verse-body">et vias illius quis intellegit et procella quam nec oculus videbit hominis</span></p>
<p id="sirach-16-22"><span class="verse-num">16:22</span> <span class="verse-body">nam plurima opera illius sunt in absconsis opera iustitiae quis enuntiabit aut quis sustinebit longe enim est testamentum a quibusdam et interrogatio omnium in consummatione est</span></p>
<p id="sirach-16-23"><span class="verse-num">16:23</span> <span class="verse-body">qui minoratur corde cogitat inania et vir inprudens et errans cogitat stulta</span></p>
<p id="sirach-16-24"><span class="verse-num">16:24</span> <span class="verse-body">audi me fili et disce disciplinam sensus et in verbis meis adtende in corde</span></p>
<p id="sirach-16-25"><span class="verse-num">16:25</span> <span class="verse-body">edicam in aequitate disciplinam et scrutabor enarrare sapientiam et in verbis meis adtende in corde tuo et dico in aequitate spiritus virtutes quas posuit Deus in opera sua ab initio et in veritate enuntio scientiam eius</span></p>
<p id="sirach-16-26"><span class="verse-num">16:26</span> <span class="verse-body">in iudicio Dei opera ipsius ab initio et ab institutione ipsorum distinxit partes illorum et initia ipsorum in gentibus suis</span></p>
<p id="sirach-16-27"><span class="verse-num">16:27</span> <span class="verse-body">ornavit in aeternum opera illorum nec esurierunt nec laboraverunt et non destiterunt ab operibus suis</span></p>
<p id="sirach-16-28"><span class="verse-num">16:28</span> <span class="verse-body">unusquisque proximum sibi non angustiavit usque in aevum</span></p>
<p id="sirach-16-29"><span class="verse-num">16:29</span> <span class="verse-body">non incredibiles verbo illius</span></p>
<p id="sirach-16-30"><span class="verse-num">16:30</span> <span class="verse-body">post haec Deus in terram respexit et implevit illam bonis suis</span></p>
<p id="sirach-16-31"><span class="verse-num">16:31</span> <span class="verse-body">anima omnis vitalis denudavit ante faciem ipsius et ipsa iterum reversio illorum __________________________________________________________________</span></p>
<h2 id="sirach-ch-17">Chapter 17</h2>
<p class="verses"><a href="#sirach-17-1">1</a> <a href="#sirach-17-2">2</a> <a href="#sirach-17-3">3</a> <a href="#sirach-17-4">4</a> <a href="#sirach-17-5">5</a> <a href="#sirach-17-6">6</a> <a href="#sirach-17-7">7</a> <a href="#sirach-17-8">8</a> <a href="#sirach-17-9">9</a> <a href="#sirach-17-10">10</a> <a href="#sirach-17-11">11</a> <a href="#sirach-17-12">12</a> <a href="#sirach-17-13">13</a> <a href="#sirach-17-14">14</a> <a href="#sirach-17-15">15</a> <a href="#sirach-17-16">16</a> <a href="#sirach-17-17">17</a> <a href="#sirach-17-18">18</a> <a href="#sirach-17-19">19</a> <a href="#sirach-17-20">20</a> <a href="#sirach-17-21">21</a> <a href="#sirach-17-22">22</a> <a href="#sirach-17-23">23</a> <a href="#sirach-17-24">24</a> <a href="#sirach-17-25">25</a> <a href="#sirach-17-26">26</a> <a href="#sirach-17-27">27</a> <a href="#sirach-17-28">28</a> <a href="#sirach-17-29">29</a> <a href="#sirach-17-30">30</a> <a href="#sirach-17-31">31</a></p>
<p id="sirach-17-1"><span class="verse-num">17:1</span> <span class="verse-body">Deus creavit de terra hominem et secundum imaginem suam fecit illum</span></p>
<p id="sirach-17-2"><span class="verse-num">17:2</span> <span class="verse-body">et iterum convertit illum in ipsam et secundum se vestivit illum virtutem</span></p>
<p id="sirach-17-3"><span class="verse-num">17:3</span> <span class="verse-body">numerum dierum et tempus dedit illi et dedit illi potestatem eorum quae sunt super terram</span></p>
<p id="sirach-17-4"><span class="verse-num">17:4</span> <span class="verse-body">posuit timorem illius super omnem carnem et dominatus est bestiarum et volatilium</span></p>
<p id="sirach-17-5"><span class="verse-num">17:5</span> <span class="verse-body">creavit ex ipso adiutorium similem ipsi consilium et linguam et oculos aures et cor dedit illis excogitandi et disciplinam intellectus replevit illos</span></p>
<p id="sirach-17-6"><span class="verse-num">17:6</span> <span class="verse-body">creavit illis scientiam spiritus sensum implevit cor illorum et mala et bona ostendit illis</span></p>
<p id="sirach-17-7"><span class="verse-num">17:7</span> <span class="verse-body">posuit oculum ipsorum super corda illorum ostendere illis magnalia operum suorum</span></p>
<p id="sirach-17-8"><span class="verse-num">17:8</span> <span class="verse-body">et nomen sanctificationis conlaudent et gloriari in mirabilibus illius et magnalia enarrent operum eius</span></p>
<p id="sirach-17-9"><span class="verse-num">17:9</span> <span class="verse-body">addidit illis disciplinam et legem vitae hereditavit illos</span></p>
<p id="sirach-17-10"><span class="verse-num">17:10</span> <span class="verse-body">testamentum aeternum constituit cum illis et iudicia sua ostendit illis</span></p>
<p id="sirach-17-11"><span class="verse-num">17:11</span> <span class="verse-body">et magnalia honoris eius vidit oculus illorum et honorem vocis audierunt aures illorum et dixit illis adtendite ab omni iniquo</span></p>
<p id="sirach-17-12"><span class="verse-num">17:12</span> <span class="verse-body">et mandavit illis unicuique de proximo</span></p>
<p id="sirach-17-13"><span class="verse-num">17:13</span> <span class="verse-body">viae illorum coram ipso sunt semper non sunt absconsae ab oculis ipsius</span></p>
<p id="sirach-17-14"><span class="verse-num">17:14</span> <span class="verse-body">in unamquamque gentem praeposuit rectorem</span></p>
<p id="sirach-17-15"><span class="verse-num">17:15</span> <span class="verse-body">et pars Dei Israhel facta est manifesta</span></p>
<p id="sirach-17-16"><span class="verse-num">17:16</span> <span class="verse-body">omnia opera illorum velut sol in conspectu Dei et oculi eius sine intermissione inspicientes in viis eorum</span></p>
<p id="sirach-17-17"><span class="verse-num">17:17</span> <span class="verse-body">non sunt absconsa testamenta per iniquitatem eorum et omnes iniquitates eorum in conspectu Dei</span></p>
<p id="sirach-17-18"><span class="verse-num">17:18</span> <span class="verse-body">elemosyna viri quasi sacculum cum ipso et gratiam hominis quasi pupillam conservabit</span></p>
<p id="sirach-17-19"><span class="verse-num">17:19</span> <span class="verse-body">et postea resurget et retribuet illis retributionem unicuique in caput illorum et convertet in interiores partes terrae</span></p>
<p id="sirach-17-20"><span class="verse-num">17:20</span> <span class="verse-body">paenitentibus autem dedit viam iustitiae et conrogavit deficientes sustinere et destinavit illis sortem veritatis</span></p>
<p id="sirach-17-21"><span class="verse-num">17:21</span> <span class="verse-body">convertere ad Deum et relinque peccata tua</span></p>
<p id="sirach-17-22"><span class="verse-num">17:22</span> <span class="verse-body">precare ante faciem et minue offendiculum</span></p>
<p id="sirach-17-23"><span class="verse-num">17:23</span> <span class="verse-body">refer te ad Dominum et avertere ab iniustitia et nimis odito execrationem</span></p>
<p id="sirach-17-24"><span class="verse-num">17:24</span> <span class="verse-body">et cognosce iustitias et iudicia Dei et sta in sorte propositionis et orationis altissimi Dei</span></p>
<p id="sirach-17-25"><span class="verse-num">17:25</span> <span class="verse-body">in partes vade saeculi sancti cum vivis et dantibus confessionem</span></p>
<p id="sirach-17-26"><span class="verse-num">17:26</span> <span class="verse-body">non demoreris in errore impiorum a mortuo quasi nihil perit</span></p>
<p id="sirach-17-27"><span class="verse-num">17:27</span> <span class="verse-body">confiteberis vivens vivus et sanus confiteberis et laudabis Deum et gloriaberis in miserationibus illius</span></p>
<p id="sirach-17-28"><span class="verse-num">17:28</span> <span class="verse-body">quam magna misericordia Dei et propitiatio illius convertentibus ad se</span></p>
<p id="sirach-17-29"><span class="verse-num">17:29</span> <span class="verse-body">nec enim omnia possunt esse in hominibus quoniam non est inmortalis filius hominis et in vanitate malitiae placuerunt</span></p>
<p id="sirach-17-30"><span class="verse-num">17:30</span> <span class="verse-body">quid lucidius sole et hic deficiet aut quid nequius excogitabit caro et sanguis et hoc arguitur</span></p>
<p id="sirach-17-31"><span class="verse-num">17:31</span> <span class="verse-body">virtutem altitudinis caeli ipse conspicit et omnes homines terra et cinis __________________________________________________________________</span></p>
<h2 id="sirach-ch-18">Chapter 18</h2>
<p class="verses"><a href="#sirach-18-1">1</a> <a href="#sirach-18-2">2</a> <a href="#sirach-18-3">3</a> <a href="#sirach-18-4">4</a> <a href="#sirach-18-5">5</a> <a href="#sirach-18-6">6</a> <a href="#sirach-18-7">7</a> <a href="#sirach-18-8">8</a> <a href="#sirach-18-9">9</a> <a href="#sirach-18-10">10</a> <a href="#sirach-18-11">11</a> <a href="#sirach-18-12">12</a> <a href="#sirach-18-13">13</a> <a href="#sirach-18-14">14</a> <a href="#sirach-18-15">15</a> <a href="#sirach-18-16">16</a> <a href="#sirach-18-17">17</a> <a href="#sirach-18-18">18</a> <a href="#sirach-18-19">19</a> <a href="#sirach-18-20">20</a> <a href="#sirach-18-21">21</a> <a href="#sirach-18-22">22</a> <a href="#sirach-18-23">23</a> <a href="#sirach-18-24">24</a> <a href="#sirach-18-25">25</a> <a href="#sirach-18-26">26</a> <a href="#sirach-18-27">27</a> <a href="#sirach-18-28">28</a> <a href="#sirach-18-29">29</a> <a href="#sirach-18-30">30</a> <a href="#sirach-18-31">31</a> <a href="#sirach-18-32">32</a> <a href="#sirach-18-33">33</a></p>
<p id="sirach-18-1"><span class="verse-num">18:1</span> <span class="verse-body">qui vivit in aeternum creavit omnia simul Deus solus iustificabitur et manet invictus rex in aeternum</span></p>
<p id="sirach-18-2"><span class="verse-num">18:2</span> <span class="verse-body">quis sufficit enarrare opera illius</span></p>
<p id="sirach-18-3"><span class="verse-num">18:3</span> <span class="verse-body">quis enim investigabit magnalia eius</span></p>
<p id="sirach-18-4"><span class="verse-num">18:4</span> <span class="verse-body">virtutem autem magnitudinis eius quis enuntiabit et quis adiciet enarrare misericordiam eius</span></p>
<p id="sirach-18-5"><span class="verse-num">18:5</span> <span class="verse-body">non est minuere neque adicere nec est invenire magnalia Dei</span></p>
<p id="sirach-18-6"><span class="verse-num">18:6</span> <span class="verse-body">cum consummaverit homo tunc incipit et cum quieverit operabitur</span></p>
<p id="sirach-18-7"><span class="verse-num">18:7</span> <span class="verse-body">quid homo et quae gratia illius et quid bonum aut quid nequam illius</span></p>
<p id="sirach-18-8"><span class="verse-num">18:8</span> <span class="verse-body">numerus dierum hominum multum centum anni quasi guttae aquae a mare et sicut calculus harenae sic exigui anni in die aevi</span></p>
<p id="sirach-18-9"><span class="verse-num">18:9</span> <span class="verse-body">propter hoc patiens est Deus in illis et effudit super eos misericordiam suam</span></p>
<p id="sirach-18-10"><span class="verse-num">18:10</span> <span class="verse-body">vidit praesumptionem cordis illorum quoniam mala est et cognovit subversionem illorum quoniam nequa est</span></p>
<p id="sirach-18-11"><span class="verse-num">18:11</span> <span class="verse-body">ideo adimplevit propitiationem suam in illis et ostendit illis viam aequitatis</span></p>
<p id="sirach-18-12"><span class="verse-num">18:12</span> <span class="verse-body">miseratio hominis circa proximum suum misericordia autem Dei super omnem carnem</span></p>
<p id="sirach-18-13"><span class="verse-num">18:13</span> <span class="verse-body">qui misericordiam habet et docet erudit quasi pastor gregem suum</span></p>
<p id="sirach-18-14"><span class="verse-num">18:14</span> <span class="verse-body">misereatur excipiens doctrinam miserationis et qui festinant in iudiciis eius</span></p>
<p id="sirach-18-15"><span class="verse-num">18:15</span> <span class="verse-body">fili in bonis non des querellam et omni dato non des tristitiam verbi mali</span></p>
<p id="sirach-18-16"><span class="verse-num">18:16</span> <span class="verse-body">nonne ardorem refrigerabit ros sic et verbum melius quam datus</span></p>
<p id="sirach-18-17"><span class="verse-num">18:17</span> <span class="verse-body">nonne ecce verbum super datum bonum et utraque cum homine iustificato</span></p>
<p id="sirach-18-18"><span class="verse-num">18:18</span> <span class="verse-body">stultus achariter inproperabit et datus indisciplinati tabescere facit oculos</span></p>
<p id="sirach-18-19"><span class="verse-num">18:19</span> <span class="verse-body">ante iudicium para iustitiam tibi et antequam loquaris disce</span></p>
<p id="sirach-18-20"><span class="verse-num">18:20</span> <span class="verse-body">ante languorem adhibe medicinam et ante iudicium interroga te ipsum et in conspectu Dei invenies propitiationem</span></p>
<p id="sirach-18-21"><span class="verse-num">18:21</span> <span class="verse-body">ante languorem humilia te et in tempore infirmitatum ostende conversationem tuam</span></p>
<p id="sirach-18-22"><span class="verse-num">18:22</span> <span class="verse-body">non inpediaris operari semper et non veteris usque ad mortem iustificari quoniam merces Dei manet in aeternum</span></p>
<p id="sirach-18-23"><span class="verse-num">18:23</span> <span class="verse-body">ante orationem praepara animam tuam et noli esse quasi homo qui temptat Deum</span></p>
<p id="sirach-18-24"><span class="verse-num">18:24</span> <span class="verse-body">memento irae in die consummationis et tempus retributionis in conversatione facies</span></p>
<p id="sirach-18-25"><span class="verse-num">18:25</span> <span class="verse-body">memento paupertatis in tempore abundantiae et necessitatem paupertatis in die divitiarum</span></p>
<p id="sirach-18-26"><span class="verse-num">18:26</span> <span class="verse-body">a mane usque ad vesperam mutatur tempus et haec omnia citata in oculis Dei</span></p>
<p id="sirach-18-27"><span class="verse-num">18:27</span> <span class="verse-body">homo sapiens in omnibus metuet et in diebus delictorum adtendet ab inertia</span></p>
<p id="sirach-18-28"><span class="verse-num">18:28</span> <span class="verse-body">omnis astutus agnovit sapientiam et invenienti eam dabit confessionem</span></p>
<p id="sirach-18-29"><span class="verse-num">18:29</span> <span class="verse-body">sensati in verbis et ipsi sapienter egerunt et intellexerunt veritatem et iustitiam et inploraverunt proverbia et iudicia</span></p>
<p id="sirach-18-30"><span class="verse-num">18:30</span> <span class="verse-body">de continentia animae post concupiscentias tuas non eas et a voluntate tua avertere</span></p>
<p id="sirach-18-31"><span class="verse-num">18:31</span> <span class="verse-body">si praestes animae tuae concupiscentiam eius faciet te in gaudium inimicis</span></p>
<p id="sirach-18-32"><span class="verse-num">18:32</span> <span class="verse-body">ne oblecteris in turbis nec in modicis ad duas est enim commissio illorum</span></p>
<p id="sirach-18-33"><span class="verse-num">18:33</span> <span class="verse-body">ne fueris mediocris in contentione ex fenore et non est tibi nihil in sacculo eris enim invidus tuae vitae __________________________________________________________________</span></p>
<h2 id="sirach-ch-19">Chapter 19</h2>
<p class="verses"><a href="#sirach-19-1">1</a> <a href="#sirach-19-2">2</a> <a href="#sirach-19-3">3</a> <a href="#sirach-19-4">4</a> <a href="#sirach-19-5">5</a> <a href="#sirach-19-6">6</a> <a href="#sirach-19-7">7</a> <a href="#sirach-19-8">8</a> <a href="#sirach-19-9">9</a> <a href="#sirach-19-10">10</a> <a href="#sirach-19-11">11</a> <a href="#sirach-19-12">12</a> <a href="#sirach-19-13">13</a> <a href="#sirach-19-14">14</a> <a href="#sirach-19-15">15</a> <a href="#sirach-19-16">16</a> <a href="#sirach-19-17">17</a> <a href="#sirach-19-18">18</a> <a href="#sirach-19-19">19</a> <a href="#sirach-19-20">20</a> <a href="#sirach-19-21">21</a> <a href="#sirach-19-22">22</a> <a href="#sirach-19-23">23</a> <a href="#sirach-19-24">24</a> <a href="#sirach-19-25">25</a> <a href="#sirach-19-26">26</a> <a href="#sirach-19-27">27</a> <a href="#sirach-19-28">28</a></p>
<p id="sirach-19-1"><span class="verse-num">19:1</span> <span class="verse-body">operarius ebriacus non locupletabitur et qui spernit modica paulatim decidet</span></p>
<p id="sirach-19-2"><span class="verse-num">19:2</span> <span class="verse-body">vinum et mulieres apostatare faciunt sapientes et arguent sensatos</span></p>
<p id="sirach-19-3"><span class="verse-num">19:3</span> <span class="verse-body">et qui se iungit fornicariis erit nequa putredo et vermes hereditabunt illum et extolletur in exemplum maius et tolletur de numero anima eius</span></p>
<p id="sirach-19-4"><span class="verse-num">19:4</span> <span class="verse-body">qui credit cito levis corde minorabitur et qui delinquit in animam suam insuper habebitur</span></p>
<p id="sirach-19-5"><span class="verse-num">19:5</span> <span class="verse-body">qui gaudet iniquitati denotabitur et qui odit correptionem comminuetur vita et qui odit loquacitatem extinguit malitiam</span></p>
<p id="sirach-19-6"><span class="verse-num">19:6</span> <span class="verse-body">qui peccat in animam suam paenitebitur et qui iucundatur malitia denotabitur</span></p>
<p id="sirach-19-7"><span class="verse-num">19:7</span> <span class="verse-body">ne iteres verbum nequam et durum et non minoraberis</span></p>
<p id="sirach-19-8"><span class="verse-num">19:8</span> <span class="verse-body">amico et inimico noli enarrare sensum tuum et si est tibi delictum noli denudare</span></p>
<p id="sirach-19-9"><span class="verse-num">19:9</span> <span class="verse-body">audiet enim te et custodiet te et quasi defendens peccatum odiet te et sic aderit tibi semper</span></p>
<p id="sirach-19-10"><span class="verse-num">19:10</span> <span class="verse-body">audisti verbum adversus proximum conmoriatur in te fidens quoniam non te disrumpet</span></p>
<p id="sirach-19-11"><span class="verse-num">19:11</span> <span class="verse-body">a facie verbi parturit fatuus tamquam gemitus partus infantis</span></p>
<p id="sirach-19-12"><span class="verse-num">19:12</span> <span class="verse-body">sagitta infixa femori carnis sic verbum in corde stulti</span></p>
<p id="sirach-19-13"><span class="verse-num">19:13</span> <span class="verse-body">corripe amicum ne forte non intellexerit et dicat non feci aut si fecerit ne iterum addat facere</span></p>
<p id="sirach-19-14"><span class="verse-num">19:14</span> <span class="verse-body">corripe proximum ne forte non dixerit et si dixerit ne forte iteret</span></p>
<p id="sirach-19-15"><span class="verse-num">19:15</span> <span class="verse-body">corripe amicum saepe enim fit commissio</span></p>
<p id="sirach-19-16"><span class="verse-num">19:16</span> <span class="verse-body">et non omni verbo credas est qui labitur lingua sed non ex animo</span></p>
<p id="sirach-19-17"><span class="verse-num">19:17</span> <span class="verse-body">quis est enim qui non deliquerit lingua sua corripe proximum antequam commineris</span></p>
<p id="sirach-19-18"><span class="verse-num">19:18</span> <span class="verse-body">et da locum timori Altissimi quia omnis sapientia timor Dei et in illa timere Deum et in omni sapientia dispositio legis</span></p>
<p id="sirach-19-19"><span class="verse-num">19:19</span> <span class="verse-body">et non est sapientia nequitiae disciplina et non est cogitatus peccatorum prudentia</span></p>
<p id="sirach-19-20"><span class="verse-num">19:20</span> <span class="verse-body">est nequitia et ipsa execratio et est insipiens qui minuitur sapientia</span></p>
<p id="sirach-19-21"><span class="verse-num">19:21</span> <span class="verse-body">melior est homo qui deficit sapientia et deficiens sensu in timore quam qui abundat sensu et transgreditur legem Altissimi</span></p>
<p id="sirach-19-22"><span class="verse-num">19:22</span> <span class="verse-body">est sollertia certa et ipsa iniqua</span></p>
<p id="sirach-19-23"><span class="verse-num">19:23</span> <span class="verse-body">et est qui emittit verbum certum enarrans veritatem est qui nequiter humiliat se et interiora eius plena sunt dolo</span></p>
<p id="sirach-19-24"><span class="verse-num">19:24</span> <span class="verse-body">et est iustus qui se nimium submittit a multa humilitate et est iustus qui inclinat faciem et fingit non videre quod ignoratum est</span></p>
<p id="sirach-19-25"><span class="verse-num">19:25</span> <span class="verse-body">et si ab inbecillitate virium vetetur peccare si invenerit tempus malefaciendi malefaciet</span></p>
<p id="sirach-19-26"><span class="verse-num">19:26</span> <span class="verse-body">ex visu cognoscitur vir et ab occursu faciei cognoscitur sensatus</span></p>
<p id="sirach-19-27"><span class="verse-num">19:27</span> <span class="verse-body">amictus corporis et risus dentium et ingressus hominis enuntiant de illo</span></p>
<p id="sirach-19-28"><span class="verse-num">19:28</span> <span class="verse-body">est correptio mendax in ira contumeliosi et est indicium quod non probatur esse bonum et est tacens et ipse est prudens __________________________________________________________________</span></p>
<h2 id="sirach-ch-20">Chapter 20</h2>
<p class="verses"><a href="#sirach-20-1">1</a> <a href="#sirach-20-2">2</a> <a href="#sirach-20-3">3</a> <a href="#sirach-20-4">4</a> <a href="#sirach-20-5">5</a> <a href="#sirach-20-6">6</a> <a href="#sirach-20-7">7</a> <a href="#sirach-20-8">8</a> <a href="#sirach-20-9">9</a> <a href="#sirach-20-10">10</a> <a href="#sirach-20-11">11</a> <a href="#sirach-20-12">12</a> <a href="#sirach-20-13">13</a> <a href="#sirach-20-14">14</a> <a href="#sirach-20-15">15</a> <a href="#sirach-20-16">16</a> <a href="#sirach-20-17">17</a> <a href="#sirach-20-18">18</a> <a href="#sirach-20-19">19</a> <a href="#sirach-20-20">20</a> <a href="#sirach-20-21">21</a> <a href="#sirach-20-22">22</a> <a href="#sirach-20-23">23</a> <a href="#sirach-20-24">24</a> <a href="#sirach-20-25">25</a> <a href="#sirach-20-26">26</a> <a href="#sirach-20-27">27</a> <a href="#sirach-20-28">28</a> <a href="#sirach-20-29">29</a> <a href="#sirach-20-30">30</a> <a href="#sirach-20-31">31</a> <a href="#sirach-20-32">32</a> <a href="#sirach-20-33">33</a></p>
<p id="sirach-20-1"><span class="verse-num">20:1</span> <span class="verse-body">quam bonum est arguere quam irasci et confitentem in oratione non prohibere</span></p>
<p id="sirach-20-2"><span class="verse-num">20:2</span> <span class="verse-body">concupiscentia spadonis devirginavit iuvenem</span></p>
<p id="sirach-20-3"><span class="verse-num">20:3</span> <span class="verse-body">sic qui facit per vim iudicium inique</span></p>
<p id="sirach-20-4"><span class="verse-num">20:4</span> <span class="verse-body">quam bonum est correptum manifestare paenitentiam sic enim effugies voluntarium peccatum est tacens qui invenitur sapiens</span></p>
<p id="sirach-20-5"><span class="verse-num">20:5</span> <span class="verse-body">et est odibilis qui procax est ad loquendum</span></p>
<p id="sirach-20-6"><span class="verse-num">20:6</span> <span class="verse-body">est autem tacens non habens sensum loquellae et est tacens sciens tempus apti temporis</span></p>
<p id="sirach-20-7"><span class="verse-num">20:7</span> <span class="verse-body">homo sapiens tacebit usque ad tempus lascivus autem et inprudens non servabunt tempus</span></p>
<p id="sirach-20-8"><span class="verse-num">20:8</span> <span class="verse-body">qui multis utitur verbis laedit animam suam et qui potestatem sibi adsumit iniuste odietur</span></p>
<p id="sirach-20-9"><span class="verse-num">20:9</span> <span class="verse-body">est processio in malis viro indisciplinato et est inventio in detrimentum</span></p>
<p id="sirach-20-10"><span class="verse-num">20:10</span> <span class="verse-body">est datus qui non sit utilis et est datus cuius retributio duplex</span></p>
<p id="sirach-20-11"><span class="verse-num">20:11</span> <span class="verse-body">est propter gloriam minoratio et est qui ab humilitate levavit caput</span></p>
<p id="sirach-20-12"><span class="verse-num">20:12</span> <span class="verse-body">est qui multa redimat modico pretio et restituens ea septuplum</span></p>
<p id="sirach-20-13"><span class="verse-num">20:13</span> <span class="verse-body">sapiens in verbis se ipsum amabilem facit gratiae autem fatuorum effundentur</span></p>
<p id="sirach-20-14"><span class="verse-num">20:14</span> <span class="verse-body">datus insipientis non erit utilis tibi oculi enim illius septimplices sunt</span></p>
<p id="sirach-20-15"><span class="verse-num">20:15</span> <span class="verse-body">exigua dabit et multa inproperabit et apertio oris illius inflammatio est</span></p>
<p id="sirach-20-16"><span class="verse-num">20:16</span> <span class="verse-body">hodie fenerat quis et cras expetit et odibilis homo huiusmodi</span></p>
<p id="sirach-20-17"><span class="verse-num">20:17</span> <span class="verse-body">fatuo non erit amicus et non erit gratia bonis illius</span></p>
<p id="sirach-20-18"><span class="verse-num">20:18</span> <span class="verse-body">qui enim edunt panem illius falsi linguae sunt quotiens et quanti inridebunt eum</span></p>
<p id="sirach-20-19"><span class="verse-num">20:19</span> <span class="verse-body">neque enim quod habendum erat directo sensu distribuit similiter et quod non erat habendum</span></p>
<p id="sirach-20-20"><span class="verse-num">20:20</span> <span class="verse-body">lapsus falsae linguae quasi qui pavimento cadens nam et sic casus malorum festinanter venient</span></p>
<p id="sirach-20-21"><span class="verse-num">20:21</span> <span class="verse-body">homo acharis quasi fabula vana in ore indisciplinatorum adsidua erit</span></p>
<p id="sirach-20-22"><span class="verse-num">20:22</span> <span class="verse-body">ex ore fatui reprobabitur parabola non enim dicit illam in tempore suo</span></p>
<p id="sirach-20-23"><span class="verse-num">20:23</span> <span class="verse-body">est qui vetatur peccare ab inopia et in requie sua stimulabitur</span></p>
<p id="sirach-20-24"><span class="verse-num">20:24</span> <span class="verse-body">est qui perdit animam suam prae confusione et ab inprudenti persona perdet eam personae autem acceptione perdet se</span></p>
<p id="sirach-20-25"><span class="verse-num">20:25</span> <span class="verse-body">est qui prae confusione promittit amico et lucratus est eum inimicum gratis</span></p>
<p id="sirach-20-26"><span class="verse-num">20:26</span> <span class="verse-body">obprobrium nequa in homine mendacium et in ore indisciplinatorum adsidue erit</span></p>
<p id="sirach-20-27"><span class="verse-num">20:27</span> <span class="verse-body">potius furem quam adsiduitas viri mendacis perditionem autem ambo hereditabunt</span></p>
<p id="sirach-20-28"><span class="verse-num">20:28</span> <span class="verse-body">mores hominum mendacium sine honore et confusio illius cum ipso sine intermissione</span></p>
<p id="sirach-20-29"><span class="verse-num">20:29</span> <span class="verse-body">verbum parabolarum sapiens in verbis producet se ipsum et homo prudens placebit magnatis</span></p>
<p id="sirach-20-30"><span class="verse-num">20:30</span> <span class="verse-body">qui operatur terram suam inaltabit acervum fructuum et qui operatur iustitiam ipse exaltabitur qui vero placet magnatis effugiet iniquitatem</span></p>
<p id="sirach-20-31"><span class="verse-num">20:31</span> <span class="verse-body">xenia et dona excaecant oculos iudicum et quasi mutus in ore avertit correptiones eorum</span></p>
<p id="sirach-20-32"><span class="verse-num">20:32</span> <span class="verse-body">sapientia absconsa et thesaurus invisus quae utilitas in utrisque</span></p>
<p id="sirach-20-33"><span class="verse-num">20:33</span> <span class="verse-body">melius in hominibus qui abscondent insipientiam suam quam qui abscondunt sapientiam suam __________________________________________________________________</span></p>
<h2 id="sirach-ch-21">Chapter 21</h2>
<p class="verses"><a href="#sirach-21-1">1</a> <a href="#sirach-21-2">2</a> <a href="#sirach-21-3">3</a> <a href="#sirach-21-4">4</a> <a href="#sirach-21-5">5</a> <a href="#sirach-21-6">6</a> <a href="#sirach-21-7">7</a> <a href="#sirach-21-8">8</a> <a href="#sirach-21-9">9</a> <a href="#sirach-21-10">10</a> <a href="#sirach-21-11">11</a> <a href="#sirach-21-12">12</a> <a href="#sirach-21-13">13</a> <a href="#sirach-21-14">14</a> <a href="#sirach-21-15">15</a> <a href="#sirach-21-16">16</a> <a href="#sirach-21-17">17</a> <a href="#sirach-21-18">18</a> <a href="#sirach-21-19">19</a> <a href="#sirach-21-20">20</a> <a href="#sirach-21-21">21</a> <a href="#sirach-21-22">22</a> <a href="#sirach-21-23">23</a> <a href="#sirach-21-24">24</a> <a href="#sirach-21-25">25</a> <a href="#sirach-21-26">26</a> <a href="#sirach-21-27">27</a> <a href="#sirach-21-28">28</a> <a href="#sirach-21-29">29</a> <a href="#sirach-21-30">30</a> <a href="#sirach-21-31">31</a></p>
<p id="sirach-21-1"><span class="verse-num">21:1</span> <span class="verse-body">fili peccasti non adicias iterum sed et de pristinis deprecare ut tibi remittatur</span></p>
<p id="sirach-21-2"><span class="verse-num">21:2</span> <span class="verse-body">quasi a facie colubri fuge peccata et si accesseris ad illa suscipient te</span></p>
<p id="sirach-21-3"><span class="verse-num">21:3</span> <span class="verse-body">dentes leonis dentes eius interficientes animas hominum</span></p>
<p id="sirach-21-4"><span class="verse-num">21:4</span> <span class="verse-body">quasi romphea bis acuta omnis iniquitas plagae illius non est sanitas</span></p>
<p id="sirach-21-5"><span class="verse-num">21:5</span> <span class="verse-body">cataplectatio et iniuriae adnullabunt substantiam sic substantia superbiae eradicabitur</span></p>
<p id="sirach-21-6"><span class="verse-num">21:6</span> <span class="verse-body">deprecatio pauperis ex ore usque ad aures eius veniet et iudicium festinato adveniet illi</span></p>
<p id="sirach-21-7"><span class="verse-num">21:7</span> <span class="verse-body">qui odit correptionem vestigium est peccatoris et qui timet Deum convertet ad cor suum</span></p>
<p id="sirach-21-8"><span class="verse-num">21:8</span> <span class="verse-body">notus a longe potens lingua audaci et sensatus scit labi se ab ipso</span></p>
<p id="sirach-21-9"><span class="verse-num">21:9</span> <span class="verse-body">qui aedificat domum inpendiis alienis quasi qui colligat lapides suos in hieme</span></p>
<p id="sirach-21-10"><span class="verse-num">21:10</span> <span class="verse-body">stuppa collecta synagoga peccantium et consummatio illorum flamma ignis</span></p>
<p id="sirach-21-11"><span class="verse-num">21:11</span> <span class="verse-body">via peccantium conplanata lapidibus et in fine illorum inferi et tenebrae et poena</span></p>
<p id="sirach-21-12"><span class="verse-num">21:12</span> <span class="verse-body">qui custodit iustitiam continebit sensum eius</span></p>
<p id="sirach-21-13"><span class="verse-num">21:13</span> <span class="verse-body">consummatio timoris Dei sapientia et sensus</span></p>
<p id="sirach-21-14"><span class="verse-num">21:14</span> <span class="verse-body">non erudietur qui non est sapiens in bono</span></p>
<p id="sirach-21-15"><span class="verse-num">21:15</span> <span class="verse-body">est autem insipientia quae abundat in malo et non est sensus ubi abundat amaritudo</span></p>
<p id="sirach-21-16"><span class="verse-num">21:16</span> <span class="verse-body">scientia sapientis tamquam inundatio abundabit et consilium illius sicut fons vitae permanet</span></p>
<p id="sirach-21-17"><span class="verse-num">21:17</span> <span class="verse-body">cor fatui quasi vas confractum et omnem sapientiam non tenebit</span></p>
<p id="sirach-21-18"><span class="verse-num">21:18</span> <span class="verse-body">verbum sapiens quodcumque audierit scius laudabit et ad se adiciet audivit luxuriosus et displicebit illi et proiciet illud post dorsum suum</span></p>
<p id="sirach-21-19"><span class="verse-num">21:19</span> <span class="verse-body">narratio fatui quasi sarcina in via nam in labiis sensati invenietur gratia</span></p>
<p id="sirach-21-20"><span class="verse-num">21:20</span> <span class="verse-body">os prudentis quaeritur in ecclesia et verba illius cogitabunt in cordibus suis</span></p>
<p id="sirach-21-21"><span class="verse-num">21:21</span> <span class="verse-body">tamquam domus exterminata sic fatuo sapientia et scientia insensati inenarrabilia verba</span></p>
<p id="sirach-21-22"><span class="verse-num">21:22</span> <span class="verse-body">conpedes in pedibus stulto doctrina et quasi vincula manuum supra manum dexteram</span></p>
<p id="sirach-21-23"><span class="verse-num">21:23</span> <span class="verse-body">fatuus in risu inaltat vocem suam vir autem sapiens vix tacite ridebit</span></p>
<p id="sirach-21-24"><span class="verse-num">21:24</span> <span class="verse-body">ornamentum aureum prudenti doctrina et quasi brachiale in brachio dextro</span></p>
<p id="sirach-21-25"><span class="verse-num">21:25</span> <span class="verse-body">pes fatui facilis in domum proximi et homo peritus confundetur a persona potentis</span></p>
<p id="sirach-21-26"><span class="verse-num">21:26</span> <span class="verse-body">stultus a fenestra respiciet in domum vir autem eruditus foris stabit</span></p>
<p id="sirach-21-27"><span class="verse-num">21:27</span> <span class="verse-body">stultitia hominis audire per ostium et prudens gravabitur contumelia</span></p>
<p id="sirach-21-28"><span class="verse-num">21:28</span> <span class="verse-body">labia inprudentium stulta narrabunt verba autem prudentium statera ponderabuntur</span></p>
<p id="sirach-21-29"><span class="verse-num">21:29</span> <span class="verse-body">et in ore fatuorum cor illorum et in corde sapientium os illorum</span></p>
<p id="sirach-21-30"><span class="verse-num">21:30</span> <span class="verse-body">dum maledicit impius diabolum maledicit ipse animam suam</span></p>
<p id="sirach-21-31"><span class="verse-num">21:31</span> <span class="verse-body">susurrio coinquinabit animam suam et in omnibus odietur et qui manserit odiosus erit tacitus et sensatus honorabitur __________________________________________________________________</span></p>
<h2 id="sirach-ch-22">Chapter 22</h2>
<p class="verses"><a href="#sirach-22-1">1</a> <a href="#sirach-22-2">2</a> <a href="#sirach-22-3">3</a> <a href="#sirach-22-4">4</a> <a href="#sirach-22-5">5</a> <a href="#sirach-22-6">6</a> <a href="#sirach-22-7">7</a> <a href="#sirach-22-8">8</a> <a href="#sirach-22-9">9</a> <a href="#sirach-22-10">10</a> <a href="#sirach-22-11">11</a> <a href="#sirach-22-12">12</a> <a href="#sirach-22-13">13</a> <a href="#sirach-22-14">14</a> <a href="#sirach-22-15">15</a> <a href="#sirach-22-16">16</a> <a href="#sirach-22-17">17</a> <a href="#sirach-22-18">18</a> <a href="#sirach-22-19">19</a> <a href="#sirach-22-20">20</a> <a href="#sirach-22-21">21</a> <a href="#sirach-22-22">22</a> <a href="#sirach-22-23">23</a> <a href="#sirach-22-24">24</a> <a href="#sirach-22-25">25</a> <a href="#sirach-22-26">26</a> <a href="#sirach-22-27">27</a> <a href="#sirach-22-28">28</a> <a href="#sirach-22-29">29</a> <a href="#sirach-22-30">30</a> <a href="#sirach-22-31">31</a> <a href="#sirach-22-32">32</a> <a href="#sirach-22-33">33</a></p>
<p id="sirach-22-1"><span class="verse-num">22:1</span> <span class="verse-body">in lapide luteo lapidatus est piger et omnes loquentur super aspernationem illius</span></p>
<p id="sirach-22-2"><span class="verse-num">22:2</span> <span class="verse-body">de stercore boum lapidatus est piger et omnis qui tetigerit eum excutiet manus</span></p>
<p id="sirach-22-3"><span class="verse-num">22:3</span> <span class="verse-body">confusio patris est de filio indisciplinato in filia autem in deminoratione fiet</span></p>
<p id="sirach-22-4"><span class="verse-num">22:4</span> <span class="verse-body">filia prudens hereditas viro suo nam quae confundit in contumeliam fit genitoris</span></p>
<p id="sirach-22-5"><span class="verse-num">22:5</span> <span class="verse-body">patrem et virum confundit audax et ab impiis non minorabitur ab utrisque autem inhonorabitur</span></p>
<p id="sirach-22-6"><span class="verse-num">22:6</span> <span class="verse-body">musica in luctu inportuna narratio flagella et doctrina in omni tempore sapientia</span></p>
<p id="sirach-22-7"><span class="verse-num">22:7</span> <span class="verse-body">qui docet fatuum quasi qui conglutinet testam</span></p>
<p id="sirach-22-8"><span class="verse-num">22:8</span> <span class="verse-body">qui narrat verbum non adtendenti quasi qui excitat dormientem de gravi somno</span></p>
<p id="sirach-22-9"><span class="verse-num">22:9</span> <span class="verse-body">qui enumerat stulto et in fine dicit quis est hic</span></p>
<p id="sirach-22-10"><span class="verse-num">22:10</span> <span class="verse-body">super mortuum plora defecit enim lux eius et super fatuum plora defecit enim sensus</span></p>
<p id="sirach-22-11"><span class="verse-num">22:11</span> <span class="verse-body">modicum plora supra mortuum quoniam requievit</span></p>
<p id="sirach-22-12"><span class="verse-num">22:12</span> <span class="verse-body">nequissimi enim nequissima vita super mortem fatui</span></p>
<p id="sirach-22-13"><span class="verse-num">22:13</span> <span class="verse-body">luctus mortui septem dies fatui autem et impii omnes dies vitae illorum</span></p>
<p id="sirach-22-14"><span class="verse-num">22:14</span> <span class="verse-body">cum stulto non multum loquaris et cum insensato ne abieris</span></p>
<p id="sirach-22-15"><span class="verse-num">22:15</span> <span class="verse-body">serva te ab illo ut non molestiam habeas et non coinquinaberis in inpactu illius</span></p>
<p id="sirach-22-16"><span class="verse-num">22:16</span> <span class="verse-body">deflecte ab illo et invenies requiem et non acediaberis in stultitiam illius</span></p>
<p id="sirach-22-17"><span class="verse-num">22:17</span> <span class="verse-body">super plumbum gravabitur et quod illi aliud nomen quam fatuus</span></p>
<p id="sirach-22-18"><span class="verse-num">22:18</span> <span class="verse-body">harenam et salem et massam ferri facilius est portare quam hominem inprudentem et fatuum et impium</span></p>
<p id="sirach-22-19"><span class="verse-num">22:19</span> <span class="verse-body">loramentum ligneum conligatum fundamento aedificii non dissolvetur sic et cor confirmatum in cogitatione consilii</span></p>
<p id="sirach-22-20"><span class="verse-num">22:20</span> <span class="verse-body">cogitatus sensati in omni tempore vel metu non pravabitur</span></p>
<p id="sirach-22-21"><span class="verse-num">22:21</span> <span class="verse-body">sicut pali in excelsis et cementa in inpensa posita contra faciem venti non permanebunt</span></p>
<p id="sirach-22-22"><span class="verse-num">22:22</span> <span class="verse-body">sic et cor timidum in cogitatione stulti contra impetum timoris non resistit</span></p>
<p id="sirach-22-23"><span class="verse-num">22:23</span> <span class="verse-body">sic et cor trepidum in cogitatione fatui omni tempore non metuebit sic et qui in praeceptis Dei permanet semper</span></p>
<p id="sirach-22-24"><span class="verse-num">22:24</span> <span class="verse-body">pungens oculum deducens lacrimas et qui pungit cor proferet sensum</span></p>
<p id="sirach-22-25"><span class="verse-num">22:25</span> <span class="verse-body">mittens lapidem in volatilia deiciet illa sic et qui conviciatur amico dissolvit amicitiam</span></p>
<p id="sirach-22-26"><span class="verse-num">22:26</span> <span class="verse-body">ad amicum et si produxeris gladium non desperes est enim regressus ad amicum</span></p>
<p id="sirach-22-27"><span class="verse-num">22:27</span> <span class="verse-body">si aperuerit os triste non timeas est enim concordatio excepto convicio et inproperio et superbia et mysterii revelatione et plaga dolosa in his omnibus effugiet amicus</span></p>
<p id="sirach-22-28"><span class="verse-num">22:28</span> <span class="verse-body">fidem posside cum proximo in paupertate illius ut et in bonis illius laeteris</span></p>
<p id="sirach-22-29"><span class="verse-num">22:29</span> <span class="verse-body">in tempore tribulationis illius permane illi fidelis ut et in hereditate illius coheres sis</span></p>
<p id="sirach-22-30"><span class="verse-num">22:30</span> <span class="verse-body">ante ignem camini vapor et fumus ignis inaltatur sic et ante sanguinem maledicta et contumeliae et minae</span></p>
<p id="sirach-22-31"><span class="verse-num">22:31</span> <span class="verse-body">amicum salutare non confundaris et a facie illius non me abscondam et si mala mihi evenerint per illum sustineo</span></p>
<p id="sirach-22-32"><span class="verse-num">22:32</span> <span class="verse-body">omnis qui audiet cavebit se ab eo</span></p>
<p id="sirach-22-33"><span class="verse-num">22:33</span> <span class="verse-body">quis dabit ori meo custodiam et supra labia mea signaculum certum uti ne cadam ab ipsis et lingua mea perdat me __________________________________________________________________</span></p>
<h2 id="sirach-ch-23">Chapter 23</h2>
<p class="verses"><a href="#sirach-23-1">1</a> <a href="#sirach-23-2">2</a> <a href="#sirach-23-3">3</a> <a href="#sirach-23-4">4</a> <a href="#sirach-23-5">5</a> <a href="#sirach-23-6">6</a> <a href="#sirach-23-7">7</a> <a href="#sirach-23-8">8</a> <a href="#sirach-23-9">9</a> <a href="#sirach-23-10">10</a> <a href="#sirach-23-11">11</a> <a href="#sirach-23-12">12</a> <a href="#sirach-23-13">13</a> <a href="#sirach-23-14">14</a> <a href="#sirach-23-15">15</a> <a href="#sirach-23-16">16</a> <a href="#sirach-23-17">17</a> <a href="#sirach-23-18">18</a> <a href="#sirach-23-19">19</a> <a href="#sirach-23-20">20</a> <a href="#sirach-23-21">21</a> <a href="#sirach-23-22">22</a> <a href="#sirach-23-23">23</a> <a href="#sirach-23-24">24</a> <a href="#sirach-23-25">25</a> <a href="#sirach-23-26">26</a> <a href="#sirach-23-27">27</a> <a href="#sirach-23-28">28</a> <a href="#sirach-23-29">29</a> <a href="#sirach-23-30">30</a> <a href="#sirach-23-31">31</a> <a href="#sirach-23-32">32</a> <a href="#sirach-23-33">33</a> <a href="#sirach-23-34">34</a> <a href="#sirach-23-35">35</a> <a href="#sirach-23-36">36</a> <a href="#sirach-23-37">37</a> <a href="#sirach-23-38">38</a></p>
<p id="sirach-23-1"><span class="verse-num">23:1</span> <span class="verse-body">Domine pater et dominator vitae meae non relinquas me ne sinas me cadere in illis</span></p>
<p id="sirach-23-2"><span class="verse-num">23:2</span> <span class="verse-body">quis superponet in me in cogitatu meo flagella et in corde meo doctrinam sapientiae ut ignorationibus eorum non parcant mihi et non pareant delicta illorum</span></p>
<p id="sirach-23-3"><span class="verse-num">23:3</span> <span class="verse-body">et adincrescant ignorantiae meae et multiplicentur delicta mea et peccata mea abundent et incidam in conspectu adversariorum et gaudeat inimicus meus</span></p>
<p id="sirach-23-4"><span class="verse-num">23:4</span> <span class="verse-body">Domine pater et Deus vitae meae ne derelinquas me in cogitatu illorum</span></p>
<p id="sirach-23-5"><span class="verse-num">23:5</span> <span class="verse-body">extollentiam oculorum meorum ne dederis mihi et omne desiderium averte a me</span></p>
<p id="sirach-23-6"><span class="verse-num">23:6</span> <span class="verse-body">aufer a me ventris concupiscentias et concubitus concupiscentiae ne adprehendant me et animae inreverenti et infrunitae ne tradas me</span></p>
<p id="sirach-23-7"><span class="verse-num">23:7</span> <span class="verse-body">doctrina oris doctrinam oris audite filii et qui custodierit illam non periet in labiis suis nec scandalizabitur in operibus nequissimis</span></p>
<p id="sirach-23-8"><span class="verse-num">23:8</span> <span class="verse-body">in vanitate sua adprehendetur peccator et superbus et maledicus scandalizabitur in illo</span></p>
<p id="sirach-23-9"><span class="verse-num">23:9</span> <span class="verse-body">iurationi non adsuescat os tuum multus enim casus in illa</span></p>
<p id="sirach-23-10"><span class="verse-num">23:10</span> <span class="verse-body">nominatio vero Dei non sit adsidua in ore tuo et nominibus sanctorum non admiscearis quoniam non eris inmunis ab eis</span></p>
<p id="sirach-23-11"><span class="verse-num">23:11</span> <span class="verse-body">sicut enim servus interrogatus adsidue a livore non minuetur sic omnis iurans et nominans in toto a peccato non purgabitur</span></p>
<p id="sirach-23-12"><span class="verse-num">23:12</span> <span class="verse-body">vir multum iurans implebitur iniquitate et non discedet a domo illius plaga</span></p>
<p id="sirach-23-13"><span class="verse-num">23:13</span> <span class="verse-body">et si frustraverit delictum ipsius super ipsum erit et si dissimulaverit delinquet dupliciter</span></p>
<p id="sirach-23-14"><span class="verse-num">23:14</span> <span class="verse-body">et si in vacuum iuraverit non iustificabitur replebitur enim retributione domus illius</span></p>
<p id="sirach-23-15"><span class="verse-num">23:15</span> <span class="verse-body">est et alia loquella contraria morti non inveniatur in hereditate Iacob</span></p>
<p id="sirach-23-16"><span class="verse-num">23:16</span> <span class="verse-body">etenim a misericordibus omnia haec auferentur et in delictis non volutabunt</span></p>
<p id="sirach-23-17"><span class="verse-num">23:17</span> <span class="verse-body">indisciplinose non adsuescat os tuum est enim in illa verbum peccati</span></p>
<p id="sirach-23-18"><span class="verse-num">23:18</span> <span class="verse-body">memento patris et matris tuae in medio enim magnatorum consistis</span></p>
<p id="sirach-23-19"><span class="verse-num">23:19</span> <span class="verse-body">ne forte obliviscatur te in conspectu illorum et adsiduitate tua infatuatus inproperium patiaris et maluisses non nasci et diem nativitatis tuae maledicas</span></p>
<p id="sirach-23-20"><span class="verse-num">23:20</span> <span class="verse-body">homo adsuetus in verbis inproperii in omnibus diebus suis non erudietur</span></p>
<p id="sirach-23-21"><span class="verse-num">23:21</span> <span class="verse-body">duo genera abundant in peccatis et tertium adducit iram et perditionem</span></p>
<p id="sirach-23-22"><span class="verse-num">23:22</span> <span class="verse-body">anima calida quasi ignis ardens non extinguetur donec aliquid gluttiat</span></p>
<p id="sirach-23-23"><span class="verse-num">23:23</span> <span class="verse-body">et homo nequam in ore carnis suae non desinet donec incendat ignem</span></p>
<p id="sirach-23-24"><span class="verse-num">23:24</span> <span class="verse-body">homini fornicario omnis panis dulcis non cessabit transgrediens a lecto suo</span></p>
<p id="sirach-23-25"><span class="verse-num">23:25</span> <span class="verse-body">omnis homo qui transgreditur lectum suum contemnens in animam suam et dicens quis me videt</span></p>
<p id="sirach-23-26"><span class="verse-num">23:26</span> <span class="verse-body">tenebrae circumdant me et parietes cooperiunt me et nemo circumspicit me quem vereor delictorum meorum non memorabitur Altissimus</span></p>
<p id="sirach-23-27"><span class="verse-num">23:27</span> <span class="verse-body">et non intelleget quoniam omnia videt oculus illius quoniam expellit a se timorem Dei huiusmodi hominis timor et oculi hominum timentes illum</span></p>
<p id="sirach-23-28"><span class="verse-num">23:28</span> <span class="verse-body">et non cognovit quoniam oculi Domini multo plus lucidiores super solem circumspicientes omnes vias hominum et profundum abyssi et hominum corda intuentes in absconsas partes</span></p>
<p id="sirach-23-29"><span class="verse-num">23:29</span> <span class="verse-body">Domino enim Deo antequam crearentur omnia sunt agnita sic et post perfectum respicit omnia</span></p>
<p id="sirach-23-30"><span class="verse-num">23:30</span> <span class="verse-body">hic in plateis civitatis vindicabitur quasi pullus equinus fugabitur et ubi non speravit adprehendetur</span></p>
<p id="sirach-23-31"><span class="verse-num">23:31</span> <span class="verse-body">et erit dedecus omnibus quod non intellexerit timorem Dei</span></p>
<p id="sirach-23-32"><span class="verse-num">23:32</span> <span class="verse-body">sic et mulier omnis relinquens virum suum et statuens hereditatem ex alieno matrimonio</span></p>
<p id="sirach-23-33"><span class="verse-num">23:33</span> <span class="verse-body">primo enim in lege Altissimi incredibilis fuit et secundo virum suum dereliquit tertio in adulterio fornicata est et ex alio viro filios statuit sibi</span></p>
<p id="sirach-23-34"><span class="verse-num">23:34</span> <span class="verse-body">haec in ecclesiam adducetur et in filios eius respicietur</span></p>
<p id="sirach-23-35"><span class="verse-num">23:35</span> <span class="verse-body">non tradent filii eius radices et rami eius non dabunt fructum</span></p>
<p id="sirach-23-36"><span class="verse-num">23:36</span> <span class="verse-body">derelinquent in maledictum memoriam illius et dedecus illius non delebitur</span></p>
<p id="sirach-23-37"><span class="verse-num">23:37</span> <span class="verse-body">et agnoscent qui derelicti sunt quoniam nihil melius quam timor Dei et nihil dulcius quam respicere in mandatis Domini</span></p>
<p id="sirach-23-38"><span class="verse-num">23:38</span> <span class="verse-body">et gloria magna est sequi Dominum longitudo enim dierum adsumetur ab eo __________________________________________________________________</span></p>
<h2 id="sirach-ch-24">Chapter 24</h2>
<p class="verses"><a href="#sirach-24-1">1</a> <a href="#sirach-24-2">2</a> <a href="#sirach-24-3">3</a> <a href="#sirach-24-4">4</a> <a href="#sirach-24-5">5</a> <a href="#sirach-24-6">6</a> <a href="#sirach-24-7">7</a> <a href="#sirach-24-8">8</a> <a href="#sirach-24-9">9</a> <a href="#sirach-24-10">10</a> <a href="#sirach-24-11">11</a> <a href="#sirach-24-12">12</a> <a href="#sirach-24-13">13</a> <a href="#sirach-24-14">14</a> <a href="#sirach-24-15">15</a> <a href="#sirach-24-16">16</a> <a href="#sirach-24-17">17</a> <a href="#sirach-24-18">18</a> <a href="#sirach-24-19">19</a> <a href="#sirach-24-20">20</a> <a href="#sirach-24-21">21</a> <a href="#sirach-24-22">22</a> <a href="#sirach-24-23">23</a> <a href="#sirach-24-24">24</a> <a href="#sirach-24-25">25</a> <a href="#sirach-24-26">26</a> <a href="#sirach-24-27">27</a> <a href="#sirach-24-28">28</a> <a href="#sirach-24-29">29</a> <a href="#sirach-24-30">30</a> <a href="#sirach-24-31">31</a> <a href="#sirach-24-32">32</a> <a href="#sirach-24-33">33</a> <a href="#sirach-24-34">34</a> <a href="#sirach-24-35">35</a> <a href="#sirach-24-36">36</a> <a href="#sirach-24-37">37</a> <a href="#sirach-24-38">38</a> <a href="#sirach-24-39">39</a> <a href="#sirach-24-40">40</a> <a href="#sirach-24-41">41</a> <a href="#sirach-24-42">42</a> <a href="#sirach-24-43">43</a> <a href="#sirach-24-44">44</a> <a href="#sirach-24-45">45</a> <a href="#sirach-24-46">46</a> <a href="#sirach-24-47">47</a></p>
<p id="sirach-24-1"><span class="verse-num">24:1</span> <span class="verse-body">sapientiae laus sapientia laudabit animam suam et in Deo honorabitur et in medio populi sui gloriabitur</span></p>
<p id="sirach-24-2"><span class="verse-num">24:2</span> <span class="verse-body">et in ecclesiis Altissimi aperiet os suum et in conspectu virtutis illius gloriabitur</span></p>
<p id="sirach-24-3"><span class="verse-num">24:3</span> <span class="verse-body">in medio populo exaltabitur et in plenitudine sancta admirabitur</span></p>
<p id="sirach-24-4"><span class="verse-num">24:4</span> <span class="verse-body">in multitudine electorum habebit laudem et inter benedictos benedicetur dicens</span></p>
<p id="sirach-24-5"><span class="verse-num">24:5</span> <span class="verse-body">ego ex ore Altissimi prodivi primogenita ante omnem creaturam</span></p>
<p id="sirach-24-6"><span class="verse-num">24:6</span> <span class="verse-body">ego in caelis feci ut oriretur lumen indeficiens et sicut nebula texi omnem terram</span></p>
<p id="sirach-24-7"><span class="verse-num">24:7</span> <span class="verse-body">ego in altis habitavi et thronus meus in columna nubis</span></p>
<p id="sirach-24-8"><span class="verse-num">24:8</span> <span class="verse-body">gyrum caeli circuivi sola et in profundum abyssi penetravi et in fluctibus maris ambulavi</span></p>
<p id="sirach-24-9"><span class="verse-num">24:9</span> <span class="verse-body">et in omni terra steti et in omni populo</span></p>
<p id="sirach-24-10"><span class="verse-num">24:10</span> <span class="verse-body">et in omni gente primatum habui</span></p>
<p id="sirach-24-11"><span class="verse-num">24:11</span> <span class="verse-body">et omnium excellentium et humilium corda virtute calcavi et in his omnibus requiem quaesivi et in hereditate eius morabor</span></p>
<p id="sirach-24-12"><span class="verse-num">24:12</span> <span class="verse-body">tunc praecepit et dixit mihi creator omnium et qui creavit me requievit in tabernaculo meo</span></p>
<p id="sirach-24-13"><span class="verse-num">24:13</span> <span class="verse-body">et dixit mihi in Iacob inhabita et in Israhel hereditare et in electis meis ede radices</span></p>
<p id="sirach-24-14"><span class="verse-num">24:14</span> <span class="verse-body">ab initio ante saeculum creata sum et usque ad futurum saeculum non desinam et in habitatione sancta coram ipso ministravi</span></p>
<p id="sirach-24-15"><span class="verse-num">24:15</span> <span class="verse-body">et sic in Sion firmata sum et in civitate sanctificata similiter requievi et in Hierusalem potestas mea</span></p>
<p id="sirach-24-16"><span class="verse-num">24:16</span> <span class="verse-body">et radicavi in populo honorificato et in parte Dei mei hereditas illius et in plenitudine sanctorum detentio mea</span></p>
<p id="sirach-24-17"><span class="verse-num">24:17</span> <span class="verse-body">quasi cedrus exaltata sum in Libano et quasi cypressus in monte Sion</span></p>
<p id="sirach-24-18"><span class="verse-num">24:18</span> <span class="verse-body">et quasi palma exaltata sum in Cades et quasi plantatio rosae in Hiericho</span></p>
<p id="sirach-24-19"><span class="verse-num">24:19</span> <span class="verse-body">quasi oliva speciosa in campis et quasi platanus exaltata sum iuxta aquam in plateis</span></p>
<p id="sirach-24-20"><span class="verse-num">24:20</span> <span class="verse-body">sicut cinnamomum et aspaltum aromatizans odorem dedi quasi murra electa dedi suavitatem odoris</span></p>
<p id="sirach-24-21"><span class="verse-num">24:21</span> <span class="verse-body">et quasi storax et galbanus et ungula et gutta et quasi libanus non incisus vaporavi habitationem meam et quasi balsamum non mixtum odor meus</span></p>
<p id="sirach-24-22"><span class="verse-num">24:22</span> <span class="verse-body">ego quasi terebinthus extendi ramos meos et rami mei honoris et gratiae</span></p>
<p id="sirach-24-23"><span class="verse-num">24:23</span> <span class="verse-body">ego quasi vitis fructificavi suavitatem odoris et flores mei fructus honoris et honestatis</span></p>
<p id="sirach-24-24"><span class="verse-num">24:24</span> <span class="verse-body">ego mater pulchrae dilectionis et timoris et agnitionis et sanctae spei</span></p>
<p id="sirach-24-25"><span class="verse-num">24:25</span> <span class="verse-body">in me gratia omnis vitae et veritatis in me omnis spes vitae et virtutis</span></p>
<p id="sirach-24-26"><span class="verse-num">24:26</span> <span class="verse-body">transite ad me omnes qui concupiscitis me et a generationibus meis implemini</span></p>
<p id="sirach-24-27"><span class="verse-num">24:27</span> <span class="verse-body">spiritus enim meus super melle dulcis et hereditas mea super mel et favum</span></p>
<p id="sirach-24-28"><span class="verse-num">24:28</span> <span class="verse-body">memoria mea in generatione saeculorum</span></p>
<p id="sirach-24-29"><span class="verse-num">24:29</span> <span class="verse-body">qui edunt me adhuc esurient et qui bibunt me adhuc sitient</span></p>
<p id="sirach-24-30"><span class="verse-num">24:30</span> <span class="verse-body">qui audit me non confundetur et qui operantur in me non peccabunt</span></p>
<p id="sirach-24-31"><span class="verse-num">24:31</span> <span class="verse-body">qui elucidant me vitam aeternam habebunt</span></p>
<p id="sirach-24-32"><span class="verse-num">24:32</span> <span class="verse-body">haec omnia liber vitae testamentum Altissimi et agnitio veritatis</span></p>
<p id="sirach-24-33"><span class="verse-num">24:33</span> <span class="verse-body">legem mandavit Moses in praeceptis iustitiarum et hereditatem domui Iacob et Israhel promissionis</span></p>
<p id="sirach-24-34"><span class="verse-num">24:34</span> <span class="verse-body">posuit David puero suo excitare regem ex ipso fortissimum in throno honoris sedentem in sempiternum</span></p>
<p id="sirach-24-35"><span class="verse-num">24:35</span> <span class="verse-body">qui implet quasi Phison sapientiam et sicut Tigris in diebus novorum</span></p>
<p id="sirach-24-36"><span class="verse-num">24:36</span> <span class="verse-body">qui adimplet quasi Eufrates sensum qui multiplicat quasi Iordanis in tempore messis</span></p>
<p id="sirach-24-37"><span class="verse-num">24:37</span> <span class="verse-body">qui mittit disciplinam sicut lucem et adsistens quasi Geon in die vindemiae</span></p>
<p id="sirach-24-38"><span class="verse-num">24:38</span> <span class="verse-body">qui perficit primus scire ipsam et infirmior non investigavit eam</span></p>
<p id="sirach-24-39"><span class="verse-num">24:39</span> <span class="verse-body">a mari enim abundavit cogitatio eius et consilium illius abysso magna</span></p>
<p id="sirach-24-40"><span class="verse-num">24:40</span> <span class="verse-body">ego sapientia effudi flumina</span></p>
<p id="sirach-24-41"><span class="verse-num">24:41</span> <span class="verse-body">ego quasi tramis aquae inmensae de fluvio ego quasi fluvius Doryx et sicut aquaeductus exivi a paradiso</span></p>
<p id="sirach-24-42"><span class="verse-num">24:42</span> <span class="verse-body">dixi rigabo meum hortum plantationum et inebriabo pratus mei fructum</span></p>
<p id="sirach-24-43"><span class="verse-num">24:43</span> <span class="verse-body">et ecce facta est mihi tramis abundans et fluvius meus propinquavit ad mare</span></p>
<p id="sirach-24-44"><span class="verse-num">24:44</span> <span class="verse-body">quoniam doctrinam quasi antelucanum inlumino omnibus et enarrabo illam usque in longinquo</span></p>
<p id="sirach-24-45"><span class="verse-num">24:45</span> <span class="verse-body">penetrabo inferiores partes terrae et inspiciam omnes dormientes et inluminabo sperantes in Deo</span></p>
<p id="sirach-24-46"><span class="verse-num">24:46</span> <span class="verse-body">adhuc doctrinam quasi prophetiam effundam et relinquam illam quaerentibus sapientiam et non desinam in progenies illorum usque in aevum sanctum</span></p>
<p id="sirach-24-47"><span class="verse-num">24:47</span> <span class="verse-body">videte quoniam non soli mihi laboravi sed omnibus exquirentibus veritatem __________________________________________________________________</span></p>
<h2 id="sirach-ch-25">Chapter 25</h2>
<p class="verses"><a href="#sirach-25-1">1</a> <a href="#sirach-25-2">2</a> <a href="#sirach-25-3">3</a> <a href="#sirach-25-4">4</a> <a href="#sirach-25-5">5</a> <a href="#sirach-25-6">6</a> <a href="#sirach-25-7">7</a> <a href="#sirach-25-8">8</a> <a href="#sirach-25-9">9</a> <a href="#sirach-25-10">10</a> <a href="#sirach-25-11">11</a> <a href="#sirach-25-12">12</a> <a href="#sirach-25-13">13</a> <a href="#sirach-25-14">14</a> <a href="#sirach-25-15">15</a> <a href="#sirach-25-16">16</a> <a href="#sirach-25-17">17</a> <a href="#sirach-25-18">18</a> <a href="#sirach-25-19">19</a> <a href="#sirach-25-20">20</a> <a href="#sirach-25-21">21</a> <a href="#sirach-25-22">22</a> <a href="#sirach-25-23">23</a> <a href="#sirach-25-24">24</a> <a href="#sirach-25-25">25</a> <a href="#sirach-25-26">26</a> <a href="#sirach-25-27">27</a> <a href="#sirach-25-28">28</a> <a href="#sirach-25-29">29</a> <a href="#sirach-25-30">30</a> <a href="#sirach-25-31">31</a> <a href="#sirach-25-32">32</a> <a href="#sirach-25-33">33</a> <a href="#sirach-25-34">34</a> <a href="#sirach-25-35">35</a> <a href="#sirach-25-36">36</a></p>
<p id="sirach-25-1"><span class="verse-num">25:1</span> <span class="verse-body">in tribus placitum est spiritui meo quae sunt probata coram Deo et hominibus</span></p>
<p id="sirach-25-2"><span class="verse-num">25:2</span> <span class="verse-body">concordia fratrum et amor proximorum et vir et mulier sibi consentientes</span></p>
<p id="sirach-25-3"><span class="verse-num">25:3</span> <span class="verse-body">tres species odivit anima mea et adgravor valde animae illorum</span></p>
<p id="sirach-25-4"><span class="verse-num">25:4</span> <span class="verse-body">pauperem superbum et divitem mendacem et senem fatuum et insensatum</span></p>
<p id="sirach-25-5"><span class="verse-num">25:5</span> <span class="verse-body">in iuventute tua non congregasti et quomodo invenies eam in senectute tua</span></p>
<p id="sirach-25-6"><span class="verse-num">25:6</span> <span class="verse-body">quam speciosum canitiae iudicium et presbyteris cognoscere consilium</span></p>
<p id="sirach-25-7"><span class="verse-num">25:7</span> <span class="verse-body">quam speciosa veteranis sapientia et gloriosis intellectus et consilium</span></p>
<p id="sirach-25-8"><span class="verse-num">25:8</span> <span class="verse-body">corona senum multa peritia et gloria illorum timor Dei</span></p>
<p id="sirach-25-9"><span class="verse-num">25:9</span> <span class="verse-body">novem insuspicabilia cordis magnificavi et decimum dicam in lingua hominibus</span></p>
<p id="sirach-25-10"><span class="verse-num">25:10</span> <span class="verse-body">homo qui iucundatur in filiis vivens et videns subversionem inimicorum</span></p>
<p id="sirach-25-11"><span class="verse-num">25:11</span> <span class="verse-body">beatus qui inhabitat cum muliere sensata et qui in lingua sua non est lapsus et qui non servivit indignis se</span></p>
<p id="sirach-25-12"><span class="verse-num">25:12</span> <span class="verse-body">beatus qui invenit amicum verum et qui enarrat iustitiam auri audienti</span></p>
<p id="sirach-25-13"><span class="verse-num">25:13</span> <span class="verse-body">quam magnus qui invenit sapientiam et scientiam sed non est super timentem Deum</span></p>
<p id="sirach-25-14"><span class="verse-num">25:14</span> <span class="verse-body">timor Dei super omnia superposuit</span></p>
<p id="sirach-25-15"><span class="verse-num">25:15</span> <span class="verse-body">beatus cui donatum est habere timorem Dei qui tenet illum cui adsimilabitur</span></p>
<p id="sirach-25-16"><span class="verse-num">25:16</span> <span class="verse-body">timor Dei initium dilectionis eius fidei autem initium adglutinandum est ei</span></p>
<p id="sirach-25-17"><span class="verse-num">25:17</span> <span class="verse-body">omnis plaga tristitia cordis est et omnis malitia nequitia mulieris est</span></p>
<p id="sirach-25-18"><span class="verse-num">25:18</span> <span class="verse-body">et omnem plagam et non plagam videbit cordis</span></p>
<p id="sirach-25-19"><span class="verse-num">25:19</span> <span class="verse-body">et omnem nequitiam et non nequitiam mulieris</span></p>
<p id="sirach-25-20"><span class="verse-num">25:20</span> <span class="verse-body">et omnem obductum et non obductum odientium</span></p>
<p id="sirach-25-21"><span class="verse-num">25:21</span> <span class="verse-body">et omnem vindictam et non vindictam inimicorum</span></p>
<p id="sirach-25-22"><span class="verse-num">25:22</span> <span class="verse-body">non est caput nequius super caput colubri</span></p>
<p id="sirach-25-23"><span class="verse-num">25:23</span> <span class="verse-body">et non est ira super iram inimici commorari leoni et draconi placebit quam habitare cum muliere nequa</span></p>
<p id="sirach-25-24"><span class="verse-num">25:24</span> <span class="verse-body">nequitia mulieris inmutat faciem eius et obcaecabit vultum suum tamquam ursus et quasi saccum ostendit in medio proximorum eius</span></p>
<p id="sirach-25-25"><span class="verse-num">25:25</span> <span class="verse-body">et audiens suspirabit modicum</span></p>
<p id="sirach-25-26"><span class="verse-num">25:26</span> <span class="verse-body">brevis malitia super malitiam mulieris sors peccatorum cadat super illam</span></p>
<p id="sirach-25-27"><span class="verse-num">25:27</span> <span class="verse-body">ascensus harenosus in pedibus veterani sic mulier linguata homini quieto</span></p>
<p id="sirach-25-28"><span class="verse-num">25:28</span> <span class="verse-body">ne respicias in mulieris speciem et non concupiscas mulierem in specie</span></p>
<p id="sirach-25-29"><span class="verse-num">25:29</span> <span class="verse-body">mulieris ira et inreverentia et confusio magna</span></p>
<p id="sirach-25-30"><span class="verse-num">25:30</span> <span class="verse-body">mulier si primatum habeat contraria est viro suo</span></p>
<p id="sirach-25-31"><span class="verse-num">25:31</span> <span class="verse-body">cor humile et facies tristis et plaga mortis mulier nequa</span></p>
<p id="sirach-25-32"><span class="verse-num">25:32</span> <span class="verse-body">manus debiles et genua dissoluta mulier quae non beatificat virum suum</span></p>
<p id="sirach-25-33"><span class="verse-num">25:33</span> <span class="verse-body">a muliere initium factum est peccati et per illam omnes morimur</span></p>
<p id="sirach-25-34"><span class="verse-num">25:34</span> <span class="verse-body">non des aquae tuae exitum nec modicum nec mulieri nequa veniam prodeundi</span></p>
<p id="sirach-25-35"><span class="verse-num">25:35</span> <span class="verse-body">si non ambulaverit ad manum tuam et confundet te in conspectu inimicorum</span></p>
<p id="sirach-25-36"><span class="verse-num">25:36</span> <span class="verse-body">a carnibus tuis abscide illam ne semper te abutatur __________________________________________________________________</span></p>
<h2 id="sirach-ch-26">Chapter 26</h2>
<p class="verses"><a href="#sirach-26-1">1</a> <a href="#sirach-26-2">2</a> <a href="#sirach-26-3">3</a> <a href="#sirach-26-4">4</a> <a href="#sirach-26-5">5</a> <a href="#sirach-26-6">6</a> <a href="#sirach-26-7">7</a> <a href="#sirach-26-8">8</a> <a href="#sirach-26-9">9</a> <a href="#sirach-26-10">10</a> <a href="#sirach-26-11">11</a> <a href="#sirach-26-12">12</a> <a href="#sirach-26-13">13</a> <a href="#sirach-26-14">14</a> <a href="#sirach-26-15">15</a> <a href="#sirach-26-16">16</a> <a href="#sirach-26-17">17</a> <a href="#sirach-26-18">18</a> <a href="#sirach-26-19">19</a> <a href="#sirach-26-20">20</a> <a href="#sirach-26-21">21</a> <a href="#sirach-26-22">22</a> <a href="#sirach-26-23">23</a> <a href="#sirach-26-24">24</a> <a href="#sirach-26-25">25</a> <a href="#sirach-26-26">26</a> <a href="#sirach-26-27">27</a> <a href="#sirach-26-28">28</a></p>
<p id="sirach-26-1"><span class="verse-num">26:1</span> <span class="verse-body">mulieris bonae beatus vir numerus enim annorum illorum duplex</span></p>
<p id="sirach-26-2"><span class="verse-num">26:2</span> <span class="verse-body">mulier fortis oblectat virum suum et annos vitae illius in pace implebit</span></p>
<p id="sirach-26-3"><span class="verse-num">26:3</span> <span class="verse-body">pars bona mulier bona in parte bona timentium Deum dabitur viro pro factis bonis</span></p>
<p id="sirach-26-4"><span class="verse-num">26:4</span> <span class="verse-body">divitis autem et pauperis cor bonum in omni tempore vultus illorum hilaris</span></p>
<p id="sirach-26-5"><span class="verse-num">26:5</span> <span class="verse-body">a tribus timuit cor meum et in quarto facies mea metuit</span></p>
<p id="sirach-26-6"><span class="verse-num">26:6</span> <span class="verse-body">delatura civitatis et collectio populi</span></p>
<p id="sirach-26-7"><span class="verse-num">26:7</span> <span class="verse-body">et calumniam mendacem super mortem omnia gravia</span></p>
<p id="sirach-26-8"><span class="verse-num">26:8</span> <span class="verse-body">dolor cordis et luctus mulier zelotypa</span></p>
<p id="sirach-26-9"><span class="verse-num">26:9</span> <span class="verse-body">in muliere infideli flagellum linguae omnibus communicans</span></p>
<p id="sirach-26-10"><span class="verse-num">26:10</span> <span class="verse-body">sicut boum iugum quod movetur ita et mulierem nequam qui tenet illam quasi qui adprehendat scorpionem</span></p>
<p id="sirach-26-11"><span class="verse-num">26:11</span> <span class="verse-body">mulier ebriosa ira magna et contumelia et turpitudo illius non contegetur</span></p>
<p id="sirach-26-12"><span class="verse-num">26:12</span> <span class="verse-body">fornicatio mulieris in extollentia oculorum et in palpebris illius agnoscetur</span></p>
<p id="sirach-26-13"><span class="verse-num">26:13</span> <span class="verse-body">in filia non avertente se firma custodiam ne inventa occasione utatur se</span></p>
<p id="sirach-26-14"><span class="verse-num">26:14</span> <span class="verse-body">ab omni inreverentia oculis cave et ne mireris si te neglexerit</span></p>
<p id="sirach-26-15"><span class="verse-num">26:15</span> <span class="verse-body">sicut viator sitiens ad fontem os aperiet et ab omni aqua proxima bibet et contra omnem palum sedebit et contra omnem sagittam aperiet faretram donec deficiat</span></p>
<p id="sirach-26-16"><span class="verse-num">26:16</span> <span class="verse-body">gratia mulieris sedulae delectabit virum suum et ossa illius inpinguabit</span></p>
<p id="sirach-26-17"><span class="verse-num">26:17</span> <span class="verse-body">disciplina illius datus Dei</span></p>
<p id="sirach-26-18"><span class="verse-num">26:18</span> <span class="verse-body">mulier sensata et tacita non est inmutatio eruditae animae</span></p>
<p id="sirach-26-19"><span class="verse-num">26:19</span> <span class="verse-body">gratia super gratiam mulier sancta et pudorata</span></p>
<p id="sirach-26-20"><span class="verse-num">26:20</span> <span class="verse-body">omnis autem ponderatio non est digna continentis animae</span></p>
<p id="sirach-26-21"><span class="verse-num">26:21</span> <span class="verse-body">sicut sol oriens mundo in altissimis Dei sic mulieris bonae species in ornamentum domus eius</span></p>
<p id="sirach-26-22"><span class="verse-num">26:22</span> <span class="verse-body">lucerna splendens super candelabrum sanctum et species faciei super aetatem stabilem</span></p>
<p id="sirach-26-23"><span class="verse-num">26:23</span> <span class="verse-body">columnae aureae super bases argenteas et pedes firmi super plantas stabilis mulieris</span></p>
<p id="sirach-26-24"><span class="verse-num">26:24</span> <span class="verse-body">fundamenta aeterna super petram solidam et mandata Dei in corde mulieris sanctae</span></p>
<p id="sirach-26-25"><span class="verse-num">26:25</span> <span class="verse-body">in duobus contristatum est cor meum et in tertio iracundia mihi advenit</span></p>
<p id="sirach-26-26"><span class="verse-num">26:26</span> <span class="verse-body">vir bellator deficiens per inopiam et vir sensatus contemptus</span></p>
<p id="sirach-26-27"><span class="verse-num">26:27</span> <span class="verse-body">et qui transgreditur a iustitia ad peccatum Deus paravit eum ad rompheam</span></p>
<p id="sirach-26-28"><span class="verse-num">26:28</span> <span class="verse-body">duae species difficiles et periculosae mihi apparuerunt difficile exuitur negotians a neglegentia et non iustificabitur caupo a peccatis labiae __________________________________________________________________</span></p>
<h2 id="sirach-ch-27">Chapter 27</h2>
<p class="verses"><a href="#sirach-27-1">1</a> <a href="#sirach-27-2">2</a> <a href="#sirach-27-3">3</a> <a href="#sirach-27-4">4</a> <a href="#sirach-27-5">5</a> <a href="#sirach-27-6">6</a> <a href="#sirach-27-7">7</a> <a href="#sirach-27-8">8</a> <a href="#sirach-27-9">9</a> <a href="#sirach-27-10">10</a> <a href="#sirach-27-11">11</a> <a href="#sirach-27-12">12</a> <a href="#sirach-27-13">13</a> <a href="#sirach-27-14">14</a> <a href="#sirach-27-15">15</a> <a href="#sirach-27-16">16</a> <a href="#sirach-27-17">17</a> <a href="#sirach-27-18">18</a> <a href="#sirach-27-19">19</a> <a href="#sirach-27-20">20</a> <a href="#sirach-27-21">21</a> <a href="#sirach-27-22">22</a> <a href="#sirach-27-23">23</a> <a href="#sirach-27-24">24</a> <a href="#sirach-27-25">25</a> <a href="#sirach-27-26">26</a> <a href="#sirach-27-27">27</a> <a href="#sirach-27-28">28</a> <a href="#sirach-27-29">29</a> <a href="#sirach-27-30">30</a> <a href="#sirach-27-31">31</a> <a href="#sirach-27-32">32</a> <a href="#sirach-27-33">33</a></p>
<p id="sirach-27-1"><span class="verse-num">27:1</span> <span class="verse-body">propter inopiam multi deliquerunt et qui quaerit locupletari avertit oculum suum</span></p>
<p id="sirach-27-2"><span class="verse-num">27:2</span> <span class="verse-body">si in medio conpaginis lapidum palus figitur sic et inter medium venditionis et emptionis angustabitur peccatis</span></p>
<p id="sirach-27-3"><span class="verse-num">27:3</span> <span class="verse-body">conteretur delictum</span></p>
<p id="sirach-27-4"><span class="verse-num">27:4</span> <span class="verse-body">si non in timore Domini tenueris instanter cito subvertetur domus tua</span></p>
<p id="sirach-27-5"><span class="verse-num">27:5</span> <span class="verse-body">si in pertusura cribri remanebit stercus sic aporia hominis in cogitatu illius</span></p>
<p id="sirach-27-6"><span class="verse-num">27:6</span> <span class="verse-body">vasa figuli probat fornax et homines iustos temptatio tribulationis</span></p>
<p id="sirach-27-7"><span class="verse-num">27:7</span> <span class="verse-body">sicut rusticatio de ligno ostendit fructum illius sic verbum excogitatum hominis cordis</span></p>
<p id="sirach-27-8"><span class="verse-num">27:8</span> <span class="verse-body">ante sermonem non conlaudes virum haec enim temptatio est hominum</span></p>
<p id="sirach-27-9"><span class="verse-num">27:9</span> <span class="verse-body">si sequaris iustitiam adprehendes illam et indues quasi poderem honoris et inhabitabis cum ea et proteget te in sempiternum et in die agnitionis invenies firmamentum</span></p>
<p id="sirach-27-10"><span class="verse-num">27:10</span> <span class="verse-body">volatilia ad sibi similia conveniunt et veritas ad eos qui operantur illam revertetur</span></p>
<p id="sirach-27-11"><span class="verse-num">27:11</span> <span class="verse-body">leo venationi insidiatur semper sic peccata operantibus iniquitates</span></p>
<p id="sirach-27-12"><span class="verse-num">27:12</span> <span class="verse-body">homo sanctus in sapientia manet sicut sol nam stultus sicut luna inmutatur</span></p>
<p id="sirach-27-13"><span class="verse-num">27:13</span> <span class="verse-body">in medio insensatorum serva verbum tempori in medio autem cogitantium adsiduus esto</span></p>
<p id="sirach-27-14"><span class="verse-num">27:14</span> <span class="verse-body">narratio peccantium odiosa et risus illorum delictis peccati</span></p>
<p id="sirach-27-15"><span class="verse-num">27:15</span> <span class="verse-body">loquella multum iurans horripilationem capiti statuet et inreverentia ipsius obturatio aurium</span></p>
<p id="sirach-27-16"><span class="verse-num">27:16</span> <span class="verse-body">effusio sanguinis in rixa superborum et maledictio illorum auditus gravis</span></p>
<p id="sirach-27-17"><span class="verse-num">27:17</span> <span class="verse-body">qui denudat arcana amici perdet fidem et non inveniet amicum ad animum suum</span></p>
<p id="sirach-27-18"><span class="verse-num">27:18</span> <span class="verse-body">dilige proximum et coniungere fide cum illo</span></p>
<p id="sirach-27-19"><span class="verse-num">27:19</span> <span class="verse-body">quod si denudaveris absconsa illius non persequeris post eum</span></p>
<p id="sirach-27-20"><span class="verse-num">27:20</span> <span class="verse-body">sicut enim homo qui perdit amicum suum sic qui perdit amicitiam proximi sui</span></p>
<p id="sirach-27-21"><span class="verse-num">27:21</span> <span class="verse-body">et sicut qui dimittit avem de manu sua sic reliquisti proximum tuum et non eum capies</span></p>
<p id="sirach-27-22"><span class="verse-num">27:22</span> <span class="verse-body">non illum sequaris quoniam longe abest effugit enim quasi caprea de laqueo quoniam vulnerata est</span></p>
<p id="sirach-27-23"><span class="verse-num">27:23</span> <span class="verse-body">conligare et maledicti est concordatio</span></p>
<p id="sirach-27-24"><span class="verse-num">27:24</span> <span class="verse-body">denudare autem amici mysteria desperatio est</span></p>
<p id="sirach-27-25"><span class="verse-num">27:25</span> <span class="verse-body">annuens oculo fabricat iniqua et nemo eum abiciet</span></p>
<p id="sirach-27-26"><span class="verse-num">27:26</span> <span class="verse-body">in conspectu oculorum tuorum condulcabit os tuum et super sermones tuos admirabitur novissime autem pervertet os suum et in verbis tuis dabit scandalum</span></p>
<p id="sirach-27-27"><span class="verse-num">27:27</span> <span class="verse-body">multa audivi et non coaequavi ei et Dominus odiet illum</span></p>
<p id="sirach-27-28"><span class="verse-num">27:28</span> <span class="verse-body">qui in altum mittit lapidem super caput eius cadet et plaga dolosi dividet vulnera</span></p>
<p id="sirach-27-29"><span class="verse-num">27:29</span> <span class="verse-body">et qui foveam fodit in illam decidet et qui statuit lapidem proximo offendet in eo et qui laqueum alio peribit in illo</span></p>
<p id="sirach-27-30"><span class="verse-num">27:30</span> <span class="verse-body">facienti nequissimum super ipsum devolvetur et non agnoscet unde adveniat illi</span></p>
<p id="sirach-27-31"><span class="verse-num">27:31</span> <span class="verse-body">inlusio et inproperium superborum et vindicta sicut leo insidiabitur illi</span></p>
<p id="sirach-27-32"><span class="verse-num">27:32</span> <span class="verse-body">laqueo peribunt qui oblectantur casu iustorum dolor autem consumet illos antequam moriantur</span></p>
<p id="sirach-27-33"><span class="verse-num">27:33</span> <span class="verse-body">ira et furor utraque execrabilia et vir peccator continens erit illorum __________________________________________________________________</span></p>
<h2 id="sirach-ch-28">Chapter 28</h2>
<p class="verses"><a href="#sirach-28-1">1</a> <a href="#sirach-28-2">2</a> <a href="#sirach-28-3">3</a> <a href="#sirach-28-4">4</a> <a href="#sirach-28-5">5</a> <a href="#sirach-28-6">6</a> <a href="#sirach-28-7">7</a> <a href="#sirach-28-8">8</a> <a href="#sirach-28-9">9</a> <a href="#sirach-28-10">10</a> <a href="#sirach-28-11">11</a> <a href="#sirach-28-12">12</a> <a href="#sirach-28-13">13</a> <a href="#sirach-28-14">14</a> <a href="#sirach-28-15">15</a> <a href="#sirach-28-16">16</a> <a href="#sirach-28-17">17</a> <a href="#sirach-28-18">18</a> <a href="#sirach-28-19">19</a> <a href="#sirach-28-20">20</a> <a href="#sirach-28-21">21</a> <a href="#sirach-28-22">22</a> <a href="#sirach-28-23">23</a> <a href="#sirach-28-24">24</a> <a href="#sirach-28-25">25</a> <a href="#sirach-28-26">26</a> <a href="#sirach-28-27">27</a> <a href="#sirach-28-28">28</a> <a href="#sirach-28-29">29</a> <a href="#sirach-28-30">30</a></p>
<p id="sirach-28-1"><span class="verse-num">28:1</span> <span class="verse-body">qui vindicari vult a Deo inveniet vindictam et peccata illius servans servabit</span></p>
<p id="sirach-28-2"><span class="verse-num">28:2</span> <span class="verse-body">relinque proximo tuo nocenti te et tunc deprecanti tibi peccata solventur</span></p>
<p id="sirach-28-3"><span class="verse-num">28:3</span> <span class="verse-body">homo homini servat iram et a Deo quaerit medellam</span></p>
<p id="sirach-28-4"><span class="verse-num">28:4</span> <span class="verse-body">et in hominem similem sibi non habet misericordiam et de peccatis suis deprecatur</span></p>
<p id="sirach-28-5"><span class="verse-num">28:5</span> <span class="verse-body">ipse dum caro sit reservat iram et propitiationem petit a Deo quis exorabit pro delictis illius</span></p>
<p id="sirach-28-6"><span class="verse-num">28:6</span> <span class="verse-body">memento novissimorum et desine inimicari</span></p>
<p id="sirach-28-7"><span class="verse-num">28:7</span> <span class="verse-body">tabitudo enim et mors inminet in mandatis</span></p>
<p id="sirach-28-8"><span class="verse-num">28:8</span> <span class="verse-body">memorare timorem Dei et non irascaris proximo</span></p>
<p id="sirach-28-9"><span class="verse-num">28:9</span> <span class="verse-body">memorare testamenti Altissimi et despice ignorantiam proximi</span></p>
<p id="sirach-28-10"><span class="verse-num">28:10</span> <span class="verse-body">abstine te a lite et minues peccata</span></p>
<p id="sirach-28-11"><span class="verse-num">28:11</span> <span class="verse-body">homo enim iracundus incendit litem et vir peccator turbabit amicos et in medium pacem habentium inmittit inimicitiam</span></p>
<p id="sirach-28-12"><span class="verse-num">28:12</span> <span class="verse-body">secundum enim ligna silvae sic ignis exardescit et secundum virtutem hominis iracundia illius erit et secundum substantiam suam exaltabit iram suam</span></p>
<p id="sirach-28-13"><span class="verse-num">28:13</span> <span class="verse-body">certamen festinatum incendit ignem et lis festinans effundit sanguinem et lingua testificans adducit mortem</span></p>
<p id="sirach-28-14"><span class="verse-num">28:14</span> <span class="verse-body">si sufflaveris quasi ignis exardebit et si expueris super illam extinguetur utraque ex ore proficiscuntur</span></p>
<p id="sirach-28-15"><span class="verse-num">28:15</span> <span class="verse-body">susurrio et bilinguis maledictus multos enim turbavit pacem habentes</span></p>
<p id="sirach-28-16"><span class="verse-num">28:16</span> <span class="verse-body">lingua tertia multos commovit et dispersit illos a gente in gentem</span></p>
<p id="sirach-28-17"><span class="verse-num">28:17</span> <span class="verse-body">civitates muratas divitum destruxit et domos magnatorum effodit</span></p>
<p id="sirach-28-18"><span class="verse-num">28:18</span> <span class="verse-body">virtutes populorum concidit et gentes fortes dissolvit</span></p>
<p id="sirach-28-19"><span class="verse-num">28:19</span> <span class="verse-body">lingua tertia mulieres viritas eiecit et privavit illas laboribus suis</span></p>
<p id="sirach-28-20"><span class="verse-num">28:20</span> <span class="verse-body">qui respicit illam non habebit requiem nec habitabit cum requie</span></p>
<p id="sirach-28-21"><span class="verse-num">28:21</span> <span class="verse-body">flagelli plaga livorem facit plaga autem linguae comminuet ossa</span></p>
<p id="sirach-28-22"><span class="verse-num">28:22</span> <span class="verse-body">multi ceciderunt in ore gladii sed non sic quasi qui interierunt per linguam suam</span></p>
<p id="sirach-28-23"><span class="verse-num">28:23</span> <span class="verse-body">beatus qui tectus est a lingua nequa qui in iracundia illius non transivit et qui non adtraxit iugum eius et in vinculis illius non est ligatus</span></p>
<p id="sirach-28-24"><span class="verse-num">28:24</span> <span class="verse-body">iugum enim illius iugum ferreum est et vinculum illius vinculum aereum est</span></p>
<p id="sirach-28-25"><span class="verse-num">28:25</span> <span class="verse-body">mors illius mors nequissima et utilis potius inferus quam illa</span></p>
<p id="sirach-28-26"><span class="verse-num">28:26</span> <span class="verse-body">perseverantia illius non permanebit sed obtinebit vias iniustorum et in flamma sua non conburet iustos</span></p>
<p id="sirach-28-27"><span class="verse-num">28:27</span> <span class="verse-body">qui derelinquunt Deum incident in illam et exardebit in illis et non extinguetur et inmittetur in illos quasi leo et quasi pardus laedebit illos</span></p>
<p id="sirach-28-28"><span class="verse-num">28:28</span> <span class="verse-body">sepi aures tuas spinis et noli audire linguam nequam et ori tuo facito ostia et seras</span></p>
<p id="sirach-28-29"><span class="verse-num">28:29</span> <span class="verse-body">aurum tuum et argentum confla et verbis tuis facito stateram et frenos ori tuo rectos</span></p>
<p id="sirach-28-30"><span class="verse-num">28:30</span> <span class="verse-body">et adtende ne forte labaris in lingua et cadas in conspectu inimicorum insidiantium tibi et sit casus tuus insanabilis in mortem __________________________________________________________________</span></p>
<h2 id="sirach-ch-29">Chapter 29</h2>
<p class="verses"><a href="#sirach-29-1">1</a> <a href="#sirach-29-2">2</a> <a href="#sirach-29-3">3</a> <a href="#sirach-29-4">4</a> <a href="#sirach-29-5">5</a> <a href="#sirach-29-6">6</a> <a href="#sirach-29-7">7</a> <a href="#sirach-29-8">8</a> <a href="#sirach-29-9">9</a> <a href="#sirach-29-10">10</a> <a href="#sirach-29-11">11</a> <a href="#sirach-29-12">12</a> <a href="#sirach-29-13">13</a> <a href="#sirach-29-14">14</a> <a href="#sirach-29-15">15</a> <a href="#sirach-29-16">16</a> <a href="#sirach-29-17">17</a> <a href="#sirach-29-18">18</a> <a href="#sirach-29-19">19</a> <a href="#sirach-29-20">20</a> <a href="#sirach-29-21">21</a> <a href="#sirach-29-22">22</a> <a href="#sirach-29-23">23</a> <a href="#sirach-29-24">24</a> <a href="#sirach-29-25">25</a> <a href="#sirach-29-26">26</a> <a href="#sirach-29-27">27</a> <a href="#sirach-29-28">28</a> <a href="#sirach-29-29">29</a> <a href="#sirach-29-30">30</a> <a href="#sirach-29-31">31</a> <a href="#sirach-29-32">32</a> <a href="#sirach-29-33">33</a> <a href="#sirach-29-34">34</a> <a href="#sirach-29-35">35</a></p>
<p id="sirach-29-1"><span class="verse-num">29:1</span> <span class="verse-body">de fenore qui facit misericordiam fenerat proximum et qui praevalet manu mandata servat</span></p>
<p id="sirach-29-2"><span class="verse-num">29:2</span> <span class="verse-body">fenera proximum tibi in tempore necessitatis illius et iterum redde proximo in tempore suo</span></p>
<p id="sirach-29-3"><span class="verse-num">29:3</span> <span class="verse-body">confirma verbum et fideliter age cum illo et in omni tempore invenies quod tibi necessarium est</span></p>
<p id="sirach-29-4"><span class="verse-num">29:4</span> <span class="verse-body">multi quasi inventionem aestimaverunt fenus et praestiterunt molestiam his qui se adiuvaverunt</span></p>
<p id="sirach-29-5"><span class="verse-num">29:5</span> <span class="verse-body">donec accipiant osculantur manum dantis et in promissionibus humiliant vocem suam</span></p>
<p id="sirach-29-6"><span class="verse-num">29:6</span> <span class="verse-body">et in tempore redditionis postulabit tempus et loquetur verba acediae et murmurationum et tempus causabitur</span></p>
<p id="sirach-29-7"><span class="verse-num">29:7</span> <span class="verse-body">si autem potuerit reddere aversatus solide vix reddet dimidium et conputabit illud quasi inventionem</span></p>
<p id="sirach-29-8"><span class="verse-num">29:8</span> <span class="verse-body">sin autem fraudavit illum pecunia sua et possidebit illum inimicum gratis</span></p>
<p id="sirach-29-9"><span class="verse-num">29:9</span> <span class="verse-body">et convicia et maledicta reddet illi et pro honore et beneficio reddet illi contumeliam</span></p>
<p id="sirach-29-10"><span class="verse-num">29:10</span> <span class="verse-body">multi non causa nequitiae non feneraverunt sed fraudari gratis timuerunt</span></p>
<p id="sirach-29-11"><span class="verse-num">29:11</span> <span class="verse-body">verumtamen super humilem animo fortior esto et pro elemosyna non trahas illum</span></p>
<p id="sirach-29-12"><span class="verse-num">29:12</span> <span class="verse-body">propter mandatum adsume pauperem et propter inopiam eius ne dimittas illum vacuum</span></p>
<p id="sirach-29-13"><span class="verse-num">29:13</span> <span class="verse-body">perde pecuniam pro fratre et amico et non abscondas illam sub lapide in perditionem</span></p>
<p id="sirach-29-14"><span class="verse-num">29:14</span> <span class="verse-body">pone thesaurum tuum in praeceptis Altissimi et proderit tibi magis quam aurum</span></p>
<p id="sirach-29-15"><span class="verse-num">29:15</span> <span class="verse-body">conclude elemosynam in corde pauperis et haec pro te exorabit ab omni malo</span></p>
<p id="sirach-29-16"><span class="verse-num">29:16</span> <span class="verse-body">[]</span></p>
<p id="sirach-29-17"><span class="verse-num">29:17</span> <span class="verse-body">[]</span></p>
<p id="sirach-29-18"><span class="verse-num">29:18</span> <span class="verse-body">super scutum potentis et super lanceam adversus inimicum tuum pugnabit</span></p>
<p id="sirach-29-19"><span class="verse-num">29:19</span> <span class="verse-body">vir bonus fidem facit proximo suo et qui perdiderit confusionem derelinquet sibi</span></p>
<p id="sirach-29-20"><span class="verse-num">29:20</span> <span class="verse-body">gratiam fideiussoris ne obliviscaris dedit enim pro te animam suam</span></p>
<p id="sirach-29-21"><span class="verse-num">29:21</span> <span class="verse-body">repromissorem fugit peccator et inmundus</span></p>
<p id="sirach-29-22"><span class="verse-num">29:22</span> <span class="verse-body">bona repromissoris sibi adscribit peccator et ingratus sensu derelinquet liberantem se</span></p>
<p id="sirach-29-23"><span class="verse-num">29:23</span> <span class="verse-body">vir repromittit de proximo suo et cum perdiderit reverentiam relinquetur ab eo</span></p>
<p id="sirach-29-24"><span class="verse-num">29:24</span> <span class="verse-body">repromissio nequissima multos perdidit dirigentes et commovit illos quasi fluctus maris</span></p>
<p id="sirach-29-25"><span class="verse-num">29:25</span> <span class="verse-body">viros potentes gyrans migrare fecit et vagati sunt in gentibus alienis</span></p>
<p id="sirach-29-26"><span class="verse-num">29:26</span> <span class="verse-body">peccator transgrediens mandata Domini incidet in promissionem nequa et qui conatur multa agere incidet in iudicium</span></p>
<p id="sirach-29-27"><span class="verse-num">29:27</span> <span class="verse-body">recupera proximum secundum virtutem tuam et adtende tibi ne incidas</span></p>
<p id="sirach-29-28"><span class="verse-num">29:28</span> <span class="verse-body">initium vitae aqua et panis et vestimentum et domus protegens turpitudinem</span></p>
<p id="sirach-29-29"><span class="verse-num">29:29</span> <span class="verse-body">melior victus pauperis sub tegimen asserum quam epulae splendidae in peregre sine domicilio</span></p>
<p id="sirach-29-30"><span class="verse-num">29:30</span> <span class="verse-body">super minimum et magnum placeat tibi et inproperium peregrinationis non audies</span></p>
<p id="sirach-29-31"><span class="verse-num">29:31</span> <span class="verse-body">vita nequa hospitandi de domo in domum et ubi hospitabitur non fiducialiter aget nec aperiet os</span></p>
<p id="sirach-29-32"><span class="verse-num">29:32</span> <span class="verse-body">hospitabit et pascet et potabit ingratos et ad haec amara audiet</span></p>
<p id="sirach-29-33"><span class="verse-num">29:33</span> <span class="verse-body">transi hospes et orna mensam et quae in manu habes ciba ceteros</span></p>
<p id="sirach-29-34"><span class="verse-num">29:34</span> <span class="verse-body">exi a facie honoris amicorum meorum necessitudine domus meae hospitio mihi factus est frater</span></p>
<p id="sirach-29-35"><span class="verse-num">29:35</span> <span class="verse-body">gravia haec homini habenti sensum correptio domus et inproperium feneratoris __________________________________________________________________</span></p>
<h2 id="sirach-ch-30">Chapter 30</h2>
<p class="verses"><a href="#sirach-30-1">1</a> <a href="#sirach-30-2">2</a> <a href="#sirach-30-3">3</a> <a href="#sirach-30-4">4</a> <a href="#sirach-30-5">5</a> <a href="#sirach-30-6">6</a> <a href="#sirach-30-7">7</a> <a href="#sirach-30-8">8</a> <a href="#sirach-30-9">9</a> <a href="#sirach-30-10">10</a> <a href="#sirach-30-11">11</a> <a href="#sirach-30-12">12</a> <a href="#sirach-30-13">13</a> <a href="#sirach-30-14">14</a> <a href="#sirach-30-15">15</a> <a href="#sirach-30-16">16</a> <a href="#sirach-30-17">17</a> <a href="#sirach-30-18">18</a> <a href="#sirach-30-19">19</a> <a href="#sirach-30-20">20</a> <a href="#sirach-30-21">21</a> <a href="#sirach-30-22">22</a> <a href="#sirach-30-23">23</a> <a href="#sirach-30-24">24</a> <a href="#sirach-30-25">25</a> <a href="#sirach-30-26">26</a> <a href="#sirach-30-27">27</a></p>
<p id="sirach-30-1"><span class="verse-num">30:1</span> <span class="verse-body">de filiis qui diligit filium suum adsiduat illi flagella ut laetetur in novissimo suo</span></p>
<p id="sirach-30-2"><span class="verse-num">30:2</span> <span class="verse-body">qui docet filium suum laudabitur in illo et in medio domesticorum in illo gloriabitur</span></p>
<p id="sirach-30-3"><span class="verse-num">30:3</span> <span class="verse-body">qui docet filium suum in zelum mittit inimicum et in medio amicorum gloriabitur in illo</span></p>
<p id="sirach-30-4"><span class="verse-num">30:4</span> <span class="verse-body">mortuus est pater illius et quasi non est mortuus similem enim reliquit sibi post se</span></p>
<p id="sirach-30-5"><span class="verse-num">30:5</span> <span class="verse-body">in vita ipsius vidit et laetatus est in illo in obitu illius non est contristatus nec confusus est coram inimicis</span></p>
<p id="sirach-30-6"><span class="verse-num">30:6</span> <span class="verse-body">reliquit enim defensorem domus et amicis reddentem gratiam</span></p>
<p id="sirach-30-7"><span class="verse-num">30:7</span> <span class="verse-body">pro animabus filiorum conligabit vulnera sua et super omnem vocem turbabuntur viscera eius</span></p>
<p id="sirach-30-8"><span class="verse-num">30:8</span> <span class="verse-body">equus indomitus evadit durus et filius remissus evadit praeceps</span></p>
<p id="sirach-30-9"><span class="verse-num">30:9</span> <span class="verse-body">lacta filium et paventem te faciet lude cum eo et contristabit te</span></p>
<p id="sirach-30-10"><span class="verse-num">30:10</span> <span class="verse-body">non conrideas illi ne doleas et in novissimo obstupescent dentes tui</span></p>
<p id="sirach-30-11"><span class="verse-num">30:11</span> <span class="verse-body">non des illi potestatem in iuventute et ne despicias cogitatus illius</span></p>
<p id="sirach-30-12"><span class="verse-num">30:12</span> <span class="verse-body">curva cervicem eius in iuventute et tunde latera illius dum infans est ne forte induret et non credat tibi et erit tibi dolor animae</span></p>
<p id="sirach-30-13"><span class="verse-num">30:13</span> <span class="verse-body">doce filium tuum et operare in illum ne in turpitudinem illius offendas</span></p>
<p id="sirach-30-14"><span class="verse-num">30:14</span> <span class="verse-body">melior est pauper sanus et fortis viribus quam dives inbecillis et flagellatus malitia</span></p>
<p id="sirach-30-15"><span class="verse-num">30:15</span> <span class="verse-body">salus animae in sanctitate iustitiae et melior omni auro et argento et corpus validum quam census inmensus</span></p>
<p id="sirach-30-16"><span class="verse-num">30:16</span> <span class="verse-body">non est census super censum salutis corporis et non est oblectatio super cordis gaudium</span></p>
<p id="sirach-30-17"><span class="verse-num">30:17</span> <span class="verse-body">melior est mors quam vita amara et requies aeterna quam languor perseverans</span></p>
<p id="sirach-30-18"><span class="verse-num">30:18</span> <span class="verse-body">bona absconsa in ore cluso quasi adpositiones epularum circumpositae sepulchro</span></p>
<p id="sirach-30-19"><span class="verse-num">30:19</span> <span class="verse-body">quid proderit libatio idolo nec enim manducat nec odorabitur</span></p>
<p id="sirach-30-20"><span class="verse-num">30:20</span> <span class="verse-body">sic qui effugatur a Domino et portans mercedes iniquitatis</span></p>
<p id="sirach-30-21"><span class="verse-num">30:21</span> <span class="verse-body">videns oculis et ingemescens sicut spado conplectens virginem et suspirans</span></p>
<p id="sirach-30-22"><span class="verse-num">30:22</span> <span class="verse-body">tristitiam non des animae tuae et non adfligas temet ipsum in consilio tuo</span></p>
<p id="sirach-30-23"><span class="verse-num">30:23</span> <span class="verse-body">iucunditas cordis haec est vita hominis et thesaurus sine defectione sanctitatis et exultatio viri est longevitas</span></p>
<p id="sirach-30-24"><span class="verse-num">30:24</span> <span class="verse-body">miserere animae tuae placens Deo et contine et congrega cor tuum in sanctitate eius et tristitiam longe expelle a te</span></p>
<p id="sirach-30-25"><span class="verse-num">30:25</span> <span class="verse-body">multos enim occidit tristitia et non est utilitas in illa</span></p>
<p id="sirach-30-26"><span class="verse-num">30:26</span> <span class="verse-body">zelus et iracundia minuit dies et ante tempus senectam adducit cogitatus</span></p>
<p id="sirach-30-27"><span class="verse-num">30:27</span> <span class="verse-body">splendidum cor bonum in epulis epulae enim illius diligenter fiunt __________________________________________________________________</span></p>
<h2 id="sirach-ch-31">Chapter 31</h2>
<p class="verses"><a href="#sirach-31-1">1</a> <a href="#sirach-31-2">2</a> <a href="#sirach-31-3">3</a> <a href="#sirach-31-4">4</a> <a href="#sirach-31-5">5</a> <a href="#sirach-31-6">6</a> <a href="#sirach-31-7">7</a> <a href="#sirach-31-8">8</a> <a href="#sirach-31-9">9</a> <a href="#sirach-31-10">10</a> <a href="#sirach-31-11">11</a> <a href="#sirach-31-12">12</a> <a href="#sirach-31-13">13</a> <a href="#sirach-31-14">14</a> <a href="#sirach-31-15">15</a> <a href="#sirach-31-16">16</a> <a href="#sirach-31-17">17</a> <a href="#sirach-31-18">18</a> <a href="#sirach-31-19">19</a> <a href="#sirach-31-20">20</a> <a href="#sirach-31-21">21</a> <a href="#sirach-31-22">22</a> <a href="#sirach-31-23">23</a> <a href="#sirach-31-24">24</a> <a href="#sirach-31-25">25</a> <a href="#sirach-31-26">26</a> <a href="#sirach-31-27">27</a> <a href="#sirach-31-28">28</a> <a href="#sirach-31-29">29</a> <a href="#sirach-31-30">30</a> <a href="#sirach-31-31">31</a> <a href="#sirach-31-32">32</a> <a href="#sirach-31-33">33</a> <a href="#sirach-31-34">34</a> <a href="#sirach-31-35">35</a> <a href="#sirach-31-36">36</a> <a href="#sirach-31-37">37</a> <a href="#sirach-31-38">38</a> <a href="#sirach-31-39">39</a> <a href="#sirach-31-40">40</a> <a href="#sirach-31-41">41</a> <a href="#sirach-31-42">42</a></p>
<p id="sirach-31-1"><span class="verse-num">31:1</span> <span class="verse-body">vigilia honestatis tabefacit carnes et cogitatus illius auferet somnum</span></p>
<p id="sirach-31-2"><span class="verse-num">31:2</span> <span class="verse-body">cogitatus praesentiae avertit sensum et infirmitas gravis sobriam facit animam</span></p>
<p id="sirach-31-3"><span class="verse-num">31:3</span> <span class="verse-body">laboravit dives in congregatione substantiae et in requie sua replebitur bonorum suorum</span></p>
<p id="sirach-31-4"><span class="verse-num">31:4</span> <span class="verse-body">laboravit pauper in diminutione victus et in fine inops fit</span></p>
<p id="sirach-31-5"><span class="verse-num">31:5</span> <span class="verse-body">qui aurum diligit non iustificabitur et qui insequitur consumptionem replebitur ex ea</span></p>
<p id="sirach-31-6"><span class="verse-num">31:6</span> <span class="verse-body">multi dati sunt in auri casus et facta est in facie ipsius perditio illorum</span></p>
<p id="sirach-31-7"><span class="verse-num">31:7</span> <span class="verse-body">lignum offensionis est aurum sacrificantium vae illis qui sectantur illud et omnis inprudens deperiet in illo</span></p>
<p id="sirach-31-8"><span class="verse-num">31:8</span> <span class="verse-body">beatus dives qui inventus est sine macula et qui post aurum non abiit nec speravit in pecunia et thesauris</span></p>
<p id="sirach-31-9"><span class="verse-num">31:9</span> <span class="verse-body">quis est hic et laudabimus eum fecit enim mirabilia in vita sua</span></p>
<p id="sirach-31-10"><span class="verse-num">31:10</span> <span class="verse-body">quis probatus est in illo et perfectus est et erit illi in gloria aeterna qui potuit transgredi et non est transgressus et facere mala et non fecit</span></p>
<p id="sirach-31-11"><span class="verse-num">31:11</span> <span class="verse-body">ideo stabilita sunt bona illius in Deo et elemosynas illius enarrabit ecclesia sanctorum</span></p>
<p id="sirach-31-12"><span class="verse-num">31:12</span> <span class="verse-body">de continentia supra mensam magnam sedisti non aperias super illam faucem tuam prior</span></p>
<p id="sirach-31-13"><span class="verse-num">31:13</span> <span class="verse-body">non dicas simulata sunt quae super illa sunt</span></p>
<p id="sirach-31-14"><span class="verse-num">31:14</span> <span class="verse-body">memento quoniam malum oculus nequa</span></p>
<p id="sirach-31-15"><span class="verse-num">31:15</span> <span class="verse-body">nequius oculo quid creatum est ideo ab omni facie sua lacrimabitur cum viderit</span></p>
<p id="sirach-31-16"><span class="verse-num">31:16</span> <span class="verse-body">ne extendas manum tuam prior et invidia contaminatus obrubescas</span></p>
<p id="sirach-31-17"><span class="verse-num">31:17</span> <span class="verse-body">nec conprimaris in convivio</span></p>
<p id="sirach-31-18"><span class="verse-num">31:18</span> <span class="verse-body">intellege proximi tui ex te ipso</span></p>
<p id="sirach-31-19"><span class="verse-num">31:19</span> <span class="verse-body">utere quasi homo frugi quae tibi adponuntur et non cum manducas multum odio habearis</span></p>
<p id="sirach-31-20"><span class="verse-num">31:20</span> <span class="verse-body">cessa prior causa disciplinae et noli nimius esse ne forte offendas</span></p>
<p id="sirach-31-21"><span class="verse-num">31:21</span> <span class="verse-body">et si in medio multorum sedisti prior illis non extendas manum tuam nec prior poscas bibere</span></p>
<p id="sirach-31-22"><span class="verse-num">31:22</span> <span class="verse-body">quam sufficiens est homini erudito vinum exiguum et in dormiendo non laborabis ab illo et non senties dolorem</span></p>
<p id="sirach-31-23"><span class="verse-num">31:23</span> <span class="verse-body">vigilia et cholera et tortura viro infrunito</span></p>
<p id="sirach-31-24"><span class="verse-num">31:24</span> <span class="verse-body">somnus sanitatis in homine parco dormiet usque in mane et anima illius cum ipso delectabitur</span></p>
<p id="sirach-31-25"><span class="verse-num">31:25</span> <span class="verse-body">et si coactus fueris in edendo multum surge e medio et vome et refrigerabit te et non adduces corpori tuo infirmitates</span></p>
<p id="sirach-31-26"><span class="verse-num">31:26</span> <span class="verse-body">audi me fili et ne spernas me et in novissimo invenies mea verba</span></p>
<p id="sirach-31-27"><span class="verse-num">31:27</span> <span class="verse-body">in omnibus operibus tuis esto velox et omnis infirmitas non occurret tibi</span></p>
<p id="sirach-31-28"><span class="verse-num">31:28</span> <span class="verse-body">splendidum in panibus benedicent labia multorum et testimonium veritatis illius fidele</span></p>
<p id="sirach-31-29"><span class="verse-num">31:29</span> <span class="verse-body">in nequissimo pane murmurabit civitas et testimonium nequitiae illius verum est</span></p>
<p id="sirach-31-30"><span class="verse-num">31:30</span> <span class="verse-body">diligentes in vino noli provocare multos enim exterminavit vinum</span></p>
<p id="sirach-31-31"><span class="verse-num">31:31</span> <span class="verse-body">ignis probat ferrum durum sic vinum corda superborum arguet in ebrietate potatum</span></p>
<p id="sirach-31-32"><span class="verse-num">31:32</span> <span class="verse-body">aequavit in vita vinum hominibus si bibas illud moderate eris sobrius</span></p>
<p id="sirach-31-33"><span class="verse-num">31:33</span> <span class="verse-body">quae est vita quae minuitur vino</span></p>
<p id="sirach-31-34"><span class="verse-num">31:34</span> <span class="verse-body">quid defraudat vitam mors</span></p>
<p id="sirach-31-35"><span class="verse-num">31:35</span> <span class="verse-body">vinum in iucunditate creatum est non in ebrietate ab initio</span></p>
<p id="sirach-31-36"><span class="verse-num">31:36</span> <span class="verse-body">exultatio animae et cordis vinum moderate potatum</span></p>
<p id="sirach-31-37"><span class="verse-num">31:37</span> <span class="verse-body">sanitas est et corpori et animae</span></p>
<p id="sirach-31-38"><span class="verse-num">31:38</span> <span class="verse-body">vinum multum potatum inritationem et iram et ruinas multas facit</span></p>
<p id="sirach-31-39"><span class="verse-num">31:39</span> <span class="verse-body">amaritudo animae vinum multum potatum</span></p>
<p id="sirach-31-40"><span class="verse-num">31:40</span> <span class="verse-body">ebrietatis animositas inprudentis offensio minorans virtutem et faciens vulnera</span></p>
<p id="sirach-31-41"><span class="verse-num">31:41</span> <span class="verse-body">in convivio vini non arguas proximum et non despicias eum in iucunditate illius</span></p>
<p id="sirach-31-42"><span class="verse-num">31:42</span> <span class="verse-body">verba inproperii non dicas illi et non premas illum in repetendo __________________________________________________________________</span></p>
<h2 id="sirach-ch-32">Chapter 32</h2>
<p class="verses"><a href="#sirach-32-1">1</a> <a href="#sirach-32-2">2</a> <a href="#sirach-32-3">3</a> <a href="#sirach-32-4">4</a> <a href="#sirach-32-5">5</a> <a href="#sirach-32-6">6</a> <a href="#sirach-32-7">7</a> <a href="#sirach-32-8">8</a> <a href="#sirach-32-9">9</a> <a href="#sirach-32-10">10</a> <a href="#sirach-32-11">11</a> <a href="#sirach-32-12">12</a> <a href="#sirach-32-13">13</a> <a href="#sirach-32-14">14</a> <a href="#sirach-32-15">15</a> <a href="#sirach-32-16">16</a> <a href="#sirach-32-17">17</a> <a href="#sirach-32-18">18</a> <a href="#sirach-32-19">19</a> <a href="#sirach-32-20">20</a> <a href="#sirach-32-21">21</a> <a href="#sirach-32-22">22</a> <a href="#sirach-32-23">23</a> <a href="#sirach-32-24">24</a> <a href="#sirach-32-25">25</a> <a href="#sirach-32-26">26</a> <a href="#sirach-32-27">27</a> <a href="#sirach-32-28">28</a></p>
<p id="sirach-32-1"><span class="verse-num">32:1</span> <span class="verse-body">rectorem te posuerunt noli extolli esto in illis quasi unus ex ipsis</span></p>
<p id="sirach-32-2"><span class="verse-num">32:2</span> <span class="verse-body">curam illorum habe et sic conside et omni cura tua explicita recumbe</span></p>
<p id="sirach-32-3"><span class="verse-num">32:3</span> <span class="verse-body">ut laeteris propter illos et ornamentum gratiae accipias coronam et dignationem consequaris conrogationis</span></p>
<p id="sirach-32-4"><span class="verse-num">32:4</span> <span class="verse-body">loquere maior natu decet enim te</span></p>
<p id="sirach-32-5"><span class="verse-num">32:5</span> <span class="verse-body">primum verbum diligenti scientiam et non inpedias musica</span></p>
<p id="sirach-32-6"><span class="verse-num">32:6</span> <span class="verse-body">ubi auditus est non effundas sermonem et inportune noli extolli in sapientia tua</span></p>
<p id="sirach-32-7"><span class="verse-num">32:7</span> <span class="verse-body">gemmula carbunculi in ornamento auri et conparatio musicorum in convivio vini</span></p>
<p id="sirach-32-8"><span class="verse-num">32:8</span> <span class="verse-body">sicut in fabricatione auri signum est zmaragdi sic numerus musicorum in iucundo et moderato vino</span></p>
<p id="sirach-32-9"><span class="verse-num">32:9</span> <span class="verse-body">audi tacens et pro reverentia accedet tibi bona gratia</span></p>
<p id="sirach-32-10"><span class="verse-num">32:10</span> <span class="verse-body">adulescens loquere in tua causa vix</span></p>
<p id="sirach-32-11"><span class="verse-num">32:11</span> <span class="verse-body">si bis interrogatus fueris habeat caput responsum tuum</span></p>
<p id="sirach-32-12"><span class="verse-num">32:12</span> <span class="verse-body">in multis esto quasi inscius et audi tacens simul et quaerens</span></p>
<p id="sirach-32-13"><span class="verse-num">32:13</span> <span class="verse-body">in medio magnatorum non praesumas et ubi sunt senes non multum loquaris</span></p>
<p id="sirach-32-14"><span class="verse-num">32:14</span> <span class="verse-body">ante grandinem praeibit coruscatio et pro reverentia accedet tibi bona gratia</span></p>
<p id="sirach-32-15"><span class="verse-num">32:15</span> <span class="verse-body">et hora surgendi non te trices praecurre autem prior in domum tuam et illic avocare et illic lude</span></p>
<p id="sirach-32-16"><span class="verse-num">32:16</span> <span class="verse-body">et age conceptiones tuas et non in delictis et verbo superbo</span></p>
<p id="sirach-32-17"><span class="verse-num">32:17</span> <span class="verse-body">et super his omnibus benedicito Dominum qui fecit te et inebriantem te ab omnibus bonis suis</span></p>
<p id="sirach-32-18"><span class="verse-num">32:18</span> <span class="verse-body">qui timet Deum excipiet doctrinam eius et qui vigilaverint ad illum invenient benedictionem</span></p>
<p id="sirach-32-19"><span class="verse-num">32:19</span> <span class="verse-body">qui quaerit legem replebitur ab ea et qui insidiose agit scandalizabitur in ea</span></p>
<p id="sirach-32-20"><span class="verse-num">32:20</span> <span class="verse-body">qui timent Dominum invenient iudicium iustum et iustitias quasi lucem accendent</span></p>
<p id="sirach-32-21"><span class="verse-num">32:21</span> <span class="verse-body">peccator homo devitabit correptionem et secundum voluntatem suam inveniet conparationem</span></p>
<p id="sirach-32-22"><span class="verse-num">32:22</span> <span class="verse-body">vir consilii non disperiet intellegentia alienus et superbus non pertimescit timorem</span></p>
<p id="sirach-32-23"><span class="verse-num">32:23</span> <span class="verse-body">etiam postquam fecit cum eo sine consilio et suis insectationibus arguetur</span></p>
<p id="sirach-32-24"><span class="verse-num">32:24</span> <span class="verse-body">fili sine consilio nihil facias et post factum non paeniteberis</span></p>
<p id="sirach-32-25"><span class="verse-num">32:25</span> <span class="verse-body">in via ruinae non eas et non offendes in lapides ne credas te viae laboriosae ne ponas animae tuae scandalum</span></p>
<p id="sirach-32-26"><span class="verse-num">32:26</span> <span class="verse-body">et a filiis tuis cave et a domesticis tuis adtende</span></p>
<p id="sirach-32-27"><span class="verse-num">32:27</span> <span class="verse-body">in omni opere crede ex fide animae tuae haec est enim conservatio mandatorum</span></p>
<p id="sirach-32-28"><span class="verse-num">32:28</span> <span class="verse-body">qui credit Deo adtendit mandatis et qui confident in illo non minorabuntur __________________________________________________________________</span></p>
<h2 id="sirach-ch-33">Chapter 33</h2>
<p class="verses"><a href="#sirach-33-1">1</a> <a href="#sirach-33-2">2</a> <a href="#sirach-33-3">3</a> <a href="#sirach-33-4">4</a> <a href="#sirach-33-5">5</a> <a href="#sirach-33-6">6</a> <a href="#sirach-33-7">7</a> <a href="#sirach-33-8">8</a> <a href="#sirach-33-9">9</a> <a href="#sirach-33-10">10</a> <a href="#sirach-33-11">11</a> <a href="#sirach-33-12">12</a> <a href="#sirach-33-13">13</a> <a href="#sirach-33-14">14</a> <a href="#sirach-33-15">15</a> <a href="#sirach-33-16">16</a> <a href="#sirach-33-17">17</a> <a href="#sirach-33-18">18</a> <a href="#sirach-33-19">19</a> <a href="#sirach-33-20">20</a> <a href="#sirach-33-21">21</a> <a href="#sirach-33-22">22</a> <a href="#sirach-33-23">23</a> <a href="#sirach-33-24">24</a> <a href="#sirach-33-25">25</a> <a href="#sirach-33-26">26</a> <a href="#sirach-33-27">27</a> <a href="#sirach-33-28">28</a> <a href="#sirach-33-29">29</a> <a href="#sirach-33-30">30</a> <a href="#sirach-33-31">31</a> <a href="#sirach-33-32">32</a> <a href="#sirach-33-33">33</a></p>
<p id="sirach-33-1"><span class="verse-num">33:1</span> <span class="verse-body">timenti Dominum non occurrent mala sed in temptatione Deus illum conservat et liberabit a malis</span></p>
<p id="sirach-33-2"><span class="verse-num">33:2</span> <span class="verse-body">sapiens non odit mandata et iustitias et non inludetur quasi in procella navis</span></p>
<p id="sirach-33-3"><span class="verse-num">33:3</span> <span class="verse-body">homo sensatus credit legi Dei et lex illi fidelis</span></p>
<p id="sirach-33-4"><span class="verse-num">33:4</span> <span class="verse-body">qui interrogationem manifestat parabit verbum et sic deprecatus exaudietur et conservabit disciplinam et tunc respondebit</span></p>
<p id="sirach-33-5"><span class="verse-num">33:5</span> <span class="verse-body">praecordia fatui quasi rota carri et quasi axis versatilis cogitatus illius</span></p>
<p id="sirach-33-6"><span class="verse-num">33:6</span> <span class="verse-body">equus admissarius sicut amicus subsannator sub omni suprasedenti hinnit</span></p>
<p id="sirach-33-7"><span class="verse-num">33:7</span> <span class="verse-body">quare dies diem superat et iterum lux lucem et annus annum a sole</span></p>
<p id="sirach-33-8"><span class="verse-num">33:8</span> <span class="verse-body">a Domini scientia separati sunt facto sole et praeceptum custodiente</span></p>
<p id="sirach-33-9"><span class="verse-num">33:9</span> <span class="verse-body">et inmutavit tempora et dies festos ipsorum et in illis dies festos celebraverunt ad horam</span></p>
<p id="sirach-33-10"><span class="verse-num">33:10</span> <span class="verse-body">ex ipsis exaltavit et magnificavit Deus et ex ipsis posuit in numerum dierum et homines omnes de solo et ex terra unde creatus est Adam</span></p>
<p id="sirach-33-11"><span class="verse-num">33:11</span> <span class="verse-body">in multitudine disciplinae Domini separavit eos et inmutavit vias eorum</span></p>
<p id="sirach-33-12"><span class="verse-num">33:12</span> <span class="verse-body">et ex ipsis benedixit et exaltavit et ex ipsis sanctificavit et ad se adplicavit et ex ipsis maledixit et humiliavit et convertit illos a separatione ipsorum</span></p>
<p id="sirach-33-13"><span class="verse-num">33:13</span> <span class="verse-body">quasi lutum figuli in manus ipsius plasmare illud et disponere</span></p>
<p id="sirach-33-14"><span class="verse-num">33:14</span> <span class="verse-body">omnes viae eius secundum dispositionem eius sic homo in manu illius qui se fecit reddet illis secundum iudicium suum</span></p>
<p id="sirach-33-15"><span class="verse-num">33:15</span> <span class="verse-body">contra malum bonum est et contra mortem vita sic et contra virum iustum peccator et sic intuere in omnia opera Altissimi duo duo unum contra unum</span></p>
<p id="sirach-33-16"><span class="verse-num">33:16</span> <span class="verse-body">et ego novissimus vigilavi et quasi qui colligit acinos post vindemiatores</span></p>
<p id="sirach-33-17"><span class="verse-num">33:17</span> <span class="verse-body">in benedictione Dei et ipse speravi et quasi qui vindemiat replevi torcular</span></p>
<p id="sirach-33-18"><span class="verse-num">33:18</span> <span class="verse-body">respicite quoniam non soli mihi laboravi sed omnibus exquirentibus disciplinam</span></p>
<p id="sirach-33-19"><span class="verse-num">33:19</span> <span class="verse-body">audite me magnati et omnes populi et rectores ecclesiae auribus percipite</span></p>
<p id="sirach-33-20"><span class="verse-num">33:20</span> <span class="verse-body">filio et mulieri fratri et amico non des potestatem super te in vita tua non dederis alio possessionem tuam ne forte paeniteat te et depreceris pro illis</span></p>
<p id="sirach-33-21"><span class="verse-num">33:21</span> <span class="verse-body">dum adhuc superes et adspiras non inmutabit te omnis caro</span></p>
<p id="sirach-33-22"><span class="verse-num">33:22</span> <span class="verse-body">melius est enim ut filii tui te rogent quam te respicere in manus filiorum tuorum</span></p>
<p id="sirach-33-23"><span class="verse-num">33:23</span> <span class="verse-body">in omnibus operibus tuis praecellens esto</span></p>
<p id="sirach-33-24"><span class="verse-num">33:24</span> <span class="verse-body">ne dederis maculam in gloriam tuam in die consummationis dierum vitae tuae et in tempore exitus tui distribue hereditatem tuam</span></p>
<p id="sirach-33-25"><span class="verse-num">33:25</span> <span class="verse-body">cibaria et virga et onus asino panis et disciplina et opus servo</span></p>
<p id="sirach-33-26"><span class="verse-num">33:26</span> <span class="verse-body">operatur in disciplina et quaerit requiescere laxa manus illi et quaerit libertatem</span></p>
<p id="sirach-33-27"><span class="verse-num">33:27</span> <span class="verse-body">iugum et lorum curvant collum durum et servum inclinant operationes adsiduae</span></p>
<p id="sirach-33-28"><span class="verse-num">33:28</span> <span class="verse-body">servo malivolo tortura et conpedes mitte illum in operatione ne vacet</span></p>
<p id="sirach-33-29"><span class="verse-num">33:29</span> <span class="verse-body">multam enim malitiam docuit otiositas</span></p>
<p id="sirach-33-30"><span class="verse-num">33:30</span> <span class="verse-body">in opera constitue eum sic enim condecet illi quod si non obaudierit grava illum conpedibus et non amplifices super omnem carnem verum sine iudicio nihil facias grave</span></p>
<p id="sirach-33-31"><span class="verse-num">33:31</span> <span class="verse-body">si est tibi servus sit tibi quasi anima tua quasi fratrem sic eum tracta quoniam in sanguine animae parasti eum</span></p>
<p id="sirach-33-32"><span class="verse-num">33:32</span> <span class="verse-body">si laeseris illum iniuste</span></p>
<p id="sirach-33-33"><span class="verse-num">33:33</span> <span class="verse-body">et extollens discesserit quem quaeres et in qua via quaeras illum nescis __________________________________________________________________</span></p>
<h2 id="sirach-ch-34">Chapter 34</h2>
<p class="verses"><a href="#sirach-34-1">1</a> <a href="#sirach-34-2">2</a> <a href="#sirach-34-3">3</a> <a href="#sirach-34-4">4</a> <a href="#sirach-34-5">5</a> <a href="#sirach-34-6">6</a> <a href="#sirach-34-7">7</a> <a href="#sirach-34-8">8</a> <a href="#sirach-34-9">9</a> <a href="#sirach-34-10">10</a> <a href="#sirach-34-11">11</a> <a href="#sirach-34-12">12</a> <a href="#sirach-34-13">13</a> <a href="#sirach-34-14">14</a> <a href="#sirach-34-15">15</a> <a href="#sirach-34-16">16</a> <a href="#sirach-34-17">17</a> <a href="#sirach-34-18">18</a> <a href="#sirach-34-19">19</a> <a href="#sirach-34-20">20</a> <a href="#sirach-34-21">21</a> <a href="#sirach-34-22">22</a> <a href="#sirach-34-23">23</a> <a href="#sirach-34-24">24</a> <a href="#sirach-34-25">25</a> <a href="#sirach-34-26">26</a> <a href="#sirach-34-27">27</a> <a href="#sirach-34-28">28</a> <a href="#sirach-34-29">29</a> <a href="#sirach-34-30">30</a> <a href="#sirach-34-31">31</a></p>
<p id="sirach-34-1"><span class="verse-num">34:1</span> <span class="verse-body">vana spes et mendacium insensato viro et somnia extollunt inprudentes</span></p>
<p id="sirach-34-2"><span class="verse-num">34:2</span> <span class="verse-body">quasi qui adprehendit umbram et persequitur ventum sic et qui adtendit ad visa mendacia</span></p>
<p id="sirach-34-3"><span class="verse-num">34:3</span> <span class="verse-body">hoc secundum hoc visio somniorum ante faciem hominis similitudo hominis</span></p>
<p id="sirach-34-4"><span class="verse-num">34:4</span> <span class="verse-body">ab inmundo quid mundabitur et a mendace quid verum dicetur</span></p>
<p id="sirach-34-5"><span class="verse-num">34:5</span> <span class="verse-body">divinatio erroris et auguria mendacia et somnia malefacientium vanitas est</span></p>
<p id="sirach-34-6"><span class="verse-num">34:6</span> <span class="verse-body">et sicut parturientis cor tuum fantasiam patitur nisi ab Altissimo fuerit emissa visitatio ne dederis in illis cor tuum</span></p>
<p id="sirach-34-7"><span class="verse-num">34:7</span> <span class="verse-body">multos enim errare fecerunt somnia et exciderunt sperantes in illis</span></p>
<p id="sirach-34-8"><span class="verse-num">34:8</span> <span class="verse-body">sine mendacio consummabitur verbum et sapientia in ore fidelis conplanabitur</span></p>
<p id="sirach-34-9"><span class="verse-num">34:9</span> <span class="verse-body">qui non temptatus est quid scit vir in multis expertus cogitavit multa et qui multa didicit enarrabit intellectum</span></p>
<p id="sirach-34-10"><span class="verse-num">34:10</span> <span class="verse-body">qui non est expertus pauca recognoscit qui autem in multis factus est multiplicabit malitiam</span></p>
<p id="sirach-34-11"><span class="verse-num">34:11</span> <span class="verse-body">[]</span></p>
<p id="sirach-34-12"><span class="verse-num">34:12</span> <span class="verse-body">multa vidi errando et plurimas verborum consuetudines</span></p>
<p id="sirach-34-13"><span class="verse-num">34:13</span> <span class="verse-body">aliquotiens usque ad mortem periclitatus sum horum causa et liberatus sum gratia Dei</span></p>
<p id="sirach-34-14"><span class="verse-num">34:14</span> <span class="verse-body">spiritus timentium Deum quaeretur et in respectu illius benedicentur</span></p>
<p id="sirach-34-15"><span class="verse-num">34:15</span> <span class="verse-body">spes enim illorum in salvantem illos et oculi Dei in diligentes se</span></p>
<p id="sirach-34-16"><span class="verse-num">34:16</span> <span class="verse-body">qui timet Dominum nihil trepidabit et non pavebit quoniam ipse est spes eius</span></p>
<p id="sirach-34-17"><span class="verse-num">34:17</span> <span class="verse-body">timentis Dominum beata est anima eius</span></p>
<p id="sirach-34-18"><span class="verse-num">34:18</span> <span class="verse-body">ad quem respicit et quis est fortitudo eius</span></p>
<p id="sirach-34-19"><span class="verse-num">34:19</span> <span class="verse-body">oculi Domini super timentes eum protector potentiae firmamentum virtutis tegimen ardoris et umbraculum meridiani</span></p>
<p id="sirach-34-20"><span class="verse-num">34:20</span> <span class="verse-body">et precatio offensionis et adiutorium casus exaltans animam et inluminans oculos dans sanitatem vitam et benedictionem</span></p>
<p id="sirach-34-21"><span class="verse-num">34:21</span> <span class="verse-body">immolans ex iniquo oblatio est maculata et non sunt beneplacitae subsannationes iniustorum</span></p>
<p id="sirach-34-22"><span class="verse-num">34:22</span> <span class="verse-body">Dominus solus sustinentibus se in via veritatis et iustitiae</span></p>
<p id="sirach-34-23"><span class="verse-num">34:23</span> <span class="verse-body">dona iniquorum non probat Altissimus in oblationibus iniquorum nec in multitudine sacrificiorum eorum propitiabitur peccatis</span></p>
<p id="sirach-34-24"><span class="verse-num">34:24</span> <span class="verse-body">qui offert sacrificium ex substantia pauperum quasi qui victimat filium in conspectu patris sui</span></p>
<p id="sirach-34-25"><span class="verse-num">34:25</span> <span class="verse-body">panis egentium vita pauperis est qui defraudat illum homo sanguinis</span></p>
<p id="sirach-34-26"><span class="verse-num">34:26</span> <span class="verse-body">qui aufert in sudore panem quasi qui occidit proximum suum</span></p>
<p id="sirach-34-27"><span class="verse-num">34:27</span> <span class="verse-body">qui effundit sanguinem et qui fraudem facit mercedem mercennario</span></p>
<p id="sirach-34-28"><span class="verse-num">34:28</span> <span class="verse-body">unus aedificans et unus destruens quid prodest illis nisi labor</span></p>
<p id="sirach-34-29"><span class="verse-num">34:29</span> <span class="verse-body">unus orans et unus maledicens cuius vocem exaudiet Deus</span></p>
<p id="sirach-34-30"><span class="verse-num">34:30</span> <span class="verse-body">qui baptizatur a mortuo et iterum tangit illum quid proficit lavatione illius</span></p>
<p id="sirach-34-31"><span class="verse-num">34:31</span> <span class="verse-body">sic homo qui ieiunat in peccatis suis et iterum eadem faciens quid proficit humiliando se orationem illius quis exaudiet __________________________________________________________________</span></p>
<h2 id="sirach-ch-35">Chapter 35</h2>
<p class="verses"><a href="#sirach-35-1">1</a> <a href="#sirach-35-2">2</a> <a href="#sirach-35-3">3</a> <a href="#sirach-35-4">4</a> <a href="#sirach-35-5">5</a> <a href="#sirach-35-6">6</a> <a href="#sirach-35-7">7</a> <a href="#sirach-35-8">8</a> <a href="#sirach-35-9">9</a> <a href="#sirach-35-10">10</a> <a href="#sirach-35-11">11</a> <a href="#sirach-35-12">12</a> <a href="#sirach-35-13">13</a> <a href="#sirach-35-14">14</a> <a href="#sirach-35-15">15</a> <a href="#sirach-35-16">16</a> <a href="#sirach-35-17">17</a> <a href="#sirach-35-18">18</a> <a href="#sirach-35-19">19</a> <a href="#sirach-35-20">20</a> <a href="#sirach-35-21">21</a> <a href="#sirach-35-22">22</a> <a href="#sirach-35-23">23</a> <a href="#sirach-35-24">24</a> <a href="#sirach-35-25">25</a> <a href="#sirach-35-26">26</a></p>
<p id="sirach-35-1"><span class="verse-num">35:1</span> <span class="verse-body">qui conservat legem multiplicat orationem</span></p>
<p id="sirach-35-2"><span class="verse-num">35:2</span> <span class="verse-body">sacrificium salutare adtendere mandatis et discedere ab omni iniquitate</span></p>
<p id="sirach-35-3"><span class="verse-num">35:3</span> <span class="verse-body">et deprecatio recedere ab iniustitia</span></p>
<p id="sirach-35-4"><span class="verse-num">35:4</span> <span class="verse-body">[]</span></p>
<p id="sirach-35-5"><span class="verse-num">35:5</span> <span class="verse-body">[]</span></p>
<p id="sirach-35-6"><span class="verse-num">35:6</span> <span class="verse-body">non apparebis ante conspectum Dei vacuus</span></p>
<p id="sirach-35-7"><span class="verse-num">35:7</span> <span class="verse-body">haec enim omnia propter mandatum Domini fiunt</span></p>
<p id="sirach-35-8"><span class="verse-num">35:8</span> <span class="verse-body">oblatio iusti inpinguat altare et odor suavitatis est in conspectu Altissimi</span></p>
<p id="sirach-35-9"><span class="verse-num">35:9</span> <span class="verse-body">sacrificium iusti acceptum est et memoriam eius non obliviscetur Dominus</span></p>
<p id="sirach-35-10"><span class="verse-num">35:10</span> <span class="verse-body">bono animo gloriam redde Deo et non minuas primitias manuum tuarum</span></p>
<p id="sirach-35-11"><span class="verse-num">35:11</span> <span class="verse-body">in omni dato hilarem fac vultum tuum et in exultatione sanctifica decimas tuas</span></p>
<p id="sirach-35-12"><span class="verse-num">35:12</span> <span class="verse-body">da Altissimo secundum datum eius et in bono oculo ad inventionem fac manuum tuarum</span></p>
<p id="sirach-35-13"><span class="verse-num">35:13</span> <span class="verse-body">quoniam Dominus retribuens est et septies tantum reddet tibi</span></p>
<p id="sirach-35-14"><span class="verse-num">35:14</span> <span class="verse-body">noli offerre munera prava non enim suscipiet illa</span></p>
<p id="sirach-35-15"><span class="verse-num">35:15</span> <span class="verse-body">et noli inspicere sacrificium iniustum quoniam Dominus iudex est et non est apud illum gloria personae</span></p>
<p id="sirach-35-16"><span class="verse-num">35:16</span> <span class="verse-body">non accipiet Dominus personam in pauperem et precationem laesi exaudiet</span></p>
<p id="sirach-35-17"><span class="verse-num">35:17</span> <span class="verse-body">non despiciet preces pupilli nec viduam si effundat loquellam gemitus</span></p>
<p id="sirach-35-18"><span class="verse-num">35:18</span> <span class="verse-body">nonne lacrima ad maxillam descendit et exclamatio</span></p>
<p id="sirach-35-19"><span class="verse-num">35:19</span> <span class="verse-body">a maxilla ascendit et Dominus exauditor delectans in illis</span></p>
<p id="sirach-35-20"><span class="verse-num">35:20</span> <span class="verse-body">qui adorat Deum in oblectatione suscipietur et precatio illius usque ad nubes propinquabit</span></p>
<p id="sirach-35-21"><span class="verse-num">35:21</span> <span class="verse-body">oratio humiliantis se nubes penetrabit et donec propinquet non conrogabitur et non discedet donec aspiciat Altissimus</span></p>
<p id="sirach-35-22"><span class="verse-num">35:22</span> <span class="verse-body">et Dominus non longinquabit sed iudicabit iustos et faciet iudicium et Fortissimus non habebit in illis patientiam ut contribulet dorsum ipsorum</span></p>
<p id="sirach-35-23"><span class="verse-num">35:23</span> <span class="verse-body">et gentibus reddet vindictam donec tollat plenitudinem superborum et sceptra iniquorum contribulet</span></p>
<p id="sirach-35-24"><span class="verse-num">35:24</span> <span class="verse-body">donec reddat hominibus secundum actus suos et secundum opera Adae et secundum praesumptionem illius</span></p>
<p id="sirach-35-25"><span class="verse-num">35:25</span> <span class="verse-body">donec iudicet iudicium plebis suae et oblectabit iustos misericordia sua</span></p>
<p id="sirach-35-26"><span class="verse-num">35:26</span> <span class="verse-body">speciosa misericordia Dei in tempore tribulationis quasi nubes pluviae in tempore siccitatis __________________________________________________________________</span></p>
<h2 id="sirach-ch-36">Chapter 36</h2>
<p class="verses"><a href="#sirach-36-1">1</a> <a href="#sirach-36-2">2</a> <a href="#sirach-36-3">3</a> <a href="#sirach-36-4">4</a> <a href="#sirach-36-5">5</a> <a href="#sirach-36-6">6</a> <a href="#sirach-36-7">7</a> <a href="#sirach-36-8">8</a> <a href="#sirach-36-9">9</a> <a href="#sirach-36-10">10</a> <a href="#sirach-36-11">11</a> <a href="#sirach-36-12">12</a> <a href="#sirach-36-13">13</a> <a href="#sirach-36-14">14</a> <a href="#sirach-36-15">15</a> <a href="#sirach-36-16">16</a> <a href="#sirach-36-17">17</a> <a href="#sirach-36-18">18</a> <a href="#sirach-36-19">19</a> <a href="#sirach-36-20">20</a> <a href="#sirach-36-21">21</a> <a href="#sirach-36-22">22</a> <a href="#sirach-36-23">23</a> <a href="#sirach-36-24">24</a> <a href="#sirach-36-25">25</a> <a href="#sirach-36-26">26</a> <a href="#sirach-36-27">27</a> <a href="#sirach-36-28">28</a></p>
<p id="sirach-36-1"><span class="verse-num">36:1</span> <span class="verse-body">miserere nostri Deus omnium et respice nos et ostende nobis lucem miserationum tuarum</span></p>
<p id="sirach-36-2"><span class="verse-num">36:2</span> <span class="verse-body">et inmitte timorem tuum super gentes quae non exquisierunt te et cognoscant quia non est Deus nisi tu ut enarrent magnalia tua</span></p>
<p id="sirach-36-3"><span class="verse-num">36:3</span> <span class="verse-body">adleva manum tuam super gentes alienas ut videant potentiam tuam</span></p>
<p id="sirach-36-4"><span class="verse-num">36:4</span> <span class="verse-body">sicut enim in conspectu eorum sanctificatus es in nobis sic in conspectu nostro magnificaberis in illis</span></p>
<p id="sirach-36-5"><span class="verse-num">36:5</span> <span class="verse-body">ut cognoscant te sicut et nos agnovimus quoniam non est Deus praeter te Domine</span></p>
<p id="sirach-36-6"><span class="verse-num">36:6</span> <span class="verse-body">innova signa et inmuta mirabilia</span></p>
<p id="sirach-36-7"><span class="verse-num">36:7</span> <span class="verse-body">glorifica manum et brachium dextrum</span></p>
<p id="sirach-36-8"><span class="verse-num">36:8</span> <span class="verse-body">excita furorem et effunde iram</span></p>
<p id="sirach-36-9"><span class="verse-num">36:9</span> <span class="verse-body">extolle adversarium et adflige inimicum</span></p>
<p id="sirach-36-10"><span class="verse-num">36:10</span> <span class="verse-body">festina tempus et memento finis ut enarrent mirabilia tua</span></p>
<p id="sirach-36-11"><span class="verse-num">36:11</span> <span class="verse-body">in ira flammae devoretur qui salvatur et qui pessimant plebem tuam inveniant perditionem</span></p>
<p id="sirach-36-12"><span class="verse-num">36:12</span> <span class="verse-body">contere caput principum inimicorum dicentium non est alius praeter nos</span></p>
<p id="sirach-36-13"><span class="verse-num">36:13</span> <span class="verse-body">congrega omnes tribus Iacob et cognoscant quia non est Deus nisi tu ut enarrent magnalia tua et hereditabis eos sicut ab initio</span></p>
<p id="sirach-36-14"><span class="verse-num">36:14</span> <span class="verse-body">miserere plebi tuae super quam invocatum est nomen tuum et Israhel quem coaequasti primogenito tuo</span></p>
<p id="sirach-36-15"><span class="verse-num">36:15</span> <span class="verse-body">miserere civitati sanctificationis tuae Hierusalem civitati requiei tuae</span></p>
<p id="sirach-36-16"><span class="verse-num">36:16</span> <span class="verse-body">reple Sion inenarrabilibus verbis tuis et gloria tua populum tuum</span></p>
<p id="sirach-36-17"><span class="verse-num">36:17</span> <span class="verse-body">da testimonium quia ab initio creaturae tuae sunt et suscita precationes quas locuti sunt in nomine tuo prophetae priores</span></p>
<p id="sirach-36-18"><span class="verse-num">36:18</span> <span class="verse-body">da mercedem sustinentibus te ut prophetae tui fideles inveniantur et exaudi orationes servorum tuorum</span></p>
<p id="sirach-36-19"><span class="verse-num">36:19</span> <span class="verse-body">secundum benedictionem Aaron de populo tuo et dirige nos in via iustitiae et sciant omnes qui inhabitant terram quia tu es Deus conspector saeculorum</span></p>
<p id="sirach-36-20"><span class="verse-num">36:20</span> <span class="verse-body">omnem escam manducabit venter et est cibus cibo melior</span></p>
<p id="sirach-36-21"><span class="verse-num">36:21</span> <span class="verse-body">fauces contingit cibum ferae et cor sensatum verba mendacia</span></p>
<p id="sirach-36-22"><span class="verse-num">36:22</span> <span class="verse-body">cor pravum dabit tristitiam et homo peritus resistet illi</span></p>
<p id="sirach-36-23"><span class="verse-num">36:23</span> <span class="verse-body">omnem masculum excipiet mulier et est filia melior filiae</span></p>
<p id="sirach-36-24"><span class="verse-num">36:24</span> <span class="verse-body">species mulieris exhilarat faciem viri sui et super omnem concupiscentiam hominis superducit desiderium</span></p>
<p id="sirach-36-25"><span class="verse-num">36:25</span> <span class="verse-body">si est lingua curationis et mitigationis misericordiae non est vir illius contra filios hominum</span></p>
<p id="sirach-36-26"><span class="verse-num">36:26</span> <span class="verse-body">qui possidet mulierem inchoat possessionem adiutorium contra illum est et columna ut requies</span></p>
<p id="sirach-36-27"><span class="verse-num">36:27</span> <span class="verse-body">ubi non est sepis diripietur possessio et ubi non est mulier gemescit egens</span></p>
<p id="sirach-36-28"><span class="verse-num">36:28</span> <span class="verse-body">cui credit qui non habet nidum et deflectens ubicumque obscuraverit quasi succinctus latro exiliens de civitate in civitatem __________________________________________________________________</span></p>
<h2 id="sirach-ch-37">Chapter 37</h2>
<p class="verses"><a href="#sirach-37-1">1</a> <a href="#sirach-37-2">2</a> <a href="#sirach-37-3">3</a> <a href="#sirach-37-4">4</a> <a href="#sirach-37-5">5</a> <a href="#sirach-37-6">6</a> <a href="#sirach-37-7">7</a> <a href="#sirach-37-8">8</a> <a href="#sirach-37-9">9</a> <a href="#sirach-37-10">10</a> <a href="#sirach-37-11">11</a> <a href="#sirach-37-12">12</a> <a href="#sirach-37-13">13</a> <a href="#sirach-37-14">14</a> <a href="#sirach-37-15">15</a> <a href="#sirach-37-16">16</a> <a href="#sirach-37-17">17</a> <a href="#sirach-37-18">18</a> <a href="#sirach-37-19">19</a> <a href="#sirach-37-20">20</a> <a href="#sirach-37-21">21</a> <a href="#sirach-37-22">22</a> <a href="#sirach-37-23">23</a> <a href="#sirach-37-24">24</a> <a href="#sirach-37-25">25</a> <a href="#sirach-37-26">26</a> <a href="#sirach-37-27">27</a> <a href="#sirach-37-28">28</a> <a href="#sirach-37-29">29</a> <a href="#sirach-37-30">30</a> <a href="#sirach-37-31">31</a> <a href="#sirach-37-32">32</a> <a href="#sirach-37-33">33</a> <a href="#sirach-37-34">34</a></p>
<p id="sirach-37-1"><span class="verse-num">37:1</span> <span class="verse-body">omnis amicus dicet et ego amicitiam copulavi sed est amicus solo nomine amicus nonne tristitia inest usque ad mortem</span></p>
<p id="sirach-37-2"><span class="verse-num">37:2</span> <span class="verse-body">sodalis autem et amicus ad inimicitiam convertentur</span></p>
<p id="sirach-37-3"><span class="verse-num">37:3</span> <span class="verse-body">o praesumptio nequissima unde creata es cooperire aridam malitiam et dolositatem illius</span></p>
<p id="sirach-37-4"><span class="verse-num">37:4</span> <span class="verse-body">sodalis amico coniucundatur in oblectatione et in tempore tribulationis adversarius erit</span></p>
<p id="sirach-37-5"><span class="verse-num">37:5</span> <span class="verse-body">sodalis amico condolet causa ventris et contra hostem accipiet scutum</span></p>
<p id="sirach-37-6"><span class="verse-num">37:6</span> <span class="verse-body">non obliviscaris amici tui in animo tuo et non inmemor sis illius in operibus tuis</span></p>
<p id="sirach-37-7"><span class="verse-num">37:7</span> <span class="verse-body">noli consiliari cum socero tuo et a zelantibus te absconde consilium</span></p>
<p id="sirach-37-8"><span class="verse-num">37:8</span> <span class="verse-body">omnis consiliarius prodit consilium sed est consiliarius in semet ipso</span></p>
<p id="sirach-37-9"><span class="verse-num">37:9</span> <span class="verse-body">a consiliario serva animam tuam prius scito quae sit illius necessitas et ipse enim animo suo cogitabit</span></p>
<p id="sirach-37-10"><span class="verse-num">37:10</span> <span class="verse-body">ne forte mittat sudem in terram et dicat tibi</span></p>
<p id="sirach-37-11"><span class="verse-num">37:11</span> <span class="verse-body">bona est via tua et stet e contrario videre quid tibi eveniat</span></p>
<p id="sirach-37-12"><span class="verse-num">37:12</span> <span class="verse-body">cum viro inreligioso tracta de sanctitate et cum iniusto de iustitia et cum muliere de ea quae aemulatur cum timido de bello cum negotiatore de traiecticio cum emptore de venditione cum viro livido de gratiis agendis</span></p>
<p id="sirach-37-13"><span class="verse-num">37:13</span> <span class="verse-body">cum impio de pietate cum inhonesto de honestate cum operario agri de omni opere</span></p>
<p id="sirach-37-14"><span class="verse-num">37:14</span> <span class="verse-body">cum operario annuali de consummatione anni cum servo pigro de multa operatione non adtendas his in omni consilio</span></p>
<p id="sirach-37-15"><span class="verse-num">37:15</span> <span class="verse-body">cum viro sancto adsiduus esto quemcumque cognoveris observantem timorem Dei</span></p>
<p id="sirach-37-16"><span class="verse-num">37:16</span> <span class="verse-body">cuius anima est secundum animam tuam quicumque titubaverit in tenebris non condolebit tibi</span></p>
<p id="sirach-37-17"><span class="verse-num">37:17</span> <span class="verse-body">et cor boni consilii statue non est enim tibi aliud pluris illo</span></p>
<p id="sirach-37-18"><span class="verse-num">37:18</span> <span class="verse-body">anima viri sancti enuntiat aliquando vera quam septem circumspectores sedentes ad speculandum</span></p>
<p id="sirach-37-19"><span class="verse-num">37:19</span> <span class="verse-body">et in his omnibus deprecare Altissimum ut dirigat in veritate viam tuam</span></p>
<p id="sirach-37-20"><span class="verse-num">37:20</span> <span class="verse-body">ante omnem operam verbum verax praecedat te et ante omnem actum consilium stabile</span></p>
<p id="sirach-37-21"><span class="verse-num">37:21</span> <span class="verse-body">verbum nequa inmutabit cor quattuor partes oriuntur bonum et malum vita et mors et dominatrix illorum est adsidua lingua</span></p>
<p id="sirach-37-22"><span class="verse-num">37:22</span> <span class="verse-body">vir peritus multos erudivit et animae suae suavis est</span></p>
<p id="sirach-37-23"><span class="verse-num">37:23</span> <span class="verse-body">qui sofistice loquitur odibilis est omni re defraudabitur</span></p>
<p id="sirach-37-24"><span class="verse-num">37:24</span> <span class="verse-body">non est enim data illi a Domino gratia omni enim sapientia defraudatus est</span></p>
<p id="sirach-37-25"><span class="verse-num">37:25</span> <span class="verse-body">est sapiens animae suae sapiens et fructus sensus illius laudabilis</span></p>
<p id="sirach-37-26"><span class="verse-num">37:26</span> <span class="verse-body">vir sapiens plebem suam erudit et fructus sensus eius fideles sunt</span></p>
<p id="sirach-37-27"><span class="verse-num">37:27</span> <span class="verse-body">vir sapiens implebitur benedictione et videntes illum laudabunt</span></p>
<p id="sirach-37-28"><span class="verse-num">37:28</span> <span class="verse-body">vita viri in numero dierum dies autem Israhel innumerabiles sunt</span></p>
<p id="sirach-37-29"><span class="verse-num">37:29</span> <span class="verse-body">sapiens in populo hereditabit honorem et nomen illius erit vivens in aeternum</span></p>
<p id="sirach-37-30"><span class="verse-num">37:30</span> <span class="verse-body">fili in vita tua tempta animam tuam et si fuerit nequam non des illi potestatem</span></p>
<p id="sirach-37-31"><span class="verse-num">37:31</span> <span class="verse-body">non enim omnia omnibus expediunt et non omni animae omne genus placet</span></p>
<p id="sirach-37-32"><span class="verse-num">37:32</span> <span class="verse-body">noli avidus esse in omni epulatione et non te effundas super omnem escam</span></p>
<p id="sirach-37-33"><span class="verse-num">37:33</span> <span class="verse-body">in multis enim escis erit infirmitas et aplestia adpropinquabit usque ad cholera</span></p>
<p id="sirach-37-34"><span class="verse-num">37:34</span> <span class="verse-body">propter aplestiam multi obierunt qui autem abstinens est adiciet vitam __________________________________________________________________</span></p>
<h2 id="sirach-ch-38">Chapter 38</h2>
<p class="verses"><a href="#sirach-38-1">1</a> <a href="#sirach-38-2">2</a> <a href="#sirach-38-3">3</a> <a href="#sirach-38-4">4</a> <a href="#sirach-38-5">5</a> <a href="#sirach-38-6">6</a> <a href="#sirach-38-7">7</a> <a href="#sirach-38-8">8</a> <a href="#sirach-38-9">9</a> <a href="#sirach-38-10">10</a> <a href="#sirach-38-11">11</a> <a href="#sirach-38-12">12</a> <a href="#sirach-38-13">13</a> <a href="#sirach-38-14">14</a> <a href="#sirach-38-15">15</a> <a href="#sirach-38-16">16</a> <a href="#sirach-38-17">17</a> <a href="#sirach-38-18">18</a> <a href="#sirach-38-19">19</a> <a href="#sirach-38-20">20</a> <a href="#sirach-38-21">21</a> <a href="#sirach-38-22">22</a> <a href="#sirach-38-23">23</a> <a href="#sirach-38-24">24</a> <a href="#sirach-38-25">25</a> <a href="#sirach-38-26">26</a> <a href="#sirach-38-27">27</a> <a href="#sirach-38-28">28</a> <a href="#sirach-38-29">29</a> <a href="#sirach-38-30">30</a> <a href="#sirach-38-31">31</a> <a href="#sirach-38-32">32</a> <a href="#sirach-38-33">33</a> <a href="#sirach-38-34">34</a> <a href="#sirach-38-35">35</a> <a href="#sirach-38-36">36</a> <a href="#sirach-38-37">37</a> <a href="#sirach-38-38">38</a> <a href="#sirach-38-39">39</a></p>
<p id="sirach-38-1"><span class="verse-num">38:1</span> <span class="verse-body">honora medicum propter necessitatem etenim illum creavit Altissimus</span></p>
<p id="sirach-38-2"><span class="verse-num">38:2</span> <span class="verse-body">a Deo est omnis medella et a rege accipiet dationem</span></p>
<p id="sirach-38-3"><span class="verse-num">38:3</span> <span class="verse-body">disciplina medici exaltabit caput illius et in conspectu magnatorum conlaudabitur</span></p>
<p id="sirach-38-4"><span class="verse-num">38:4</span> <span class="verse-body">Altissimus creavit de terra medicinam et vir prudens non abhorrebit illi</span></p>
<p id="sirach-38-5"><span class="verse-num">38:5</span> <span class="verse-body">nonne a ligno indulcata est amara aqua</span></p>
<p id="sirach-38-6"><span class="verse-num">38:6</span> <span class="verse-body">ad agnitionem hominum virtutis illorum et dedit homini scientiam Altissimus honorari in mirabilibus suis</span></p>
<p id="sirach-38-7"><span class="verse-num">38:7</span> <span class="verse-body">in his curans mitigavit dolorem et unguentarius facit pigmentum suavitatis et unctiones conficiet suavitatis et non consummabuntur opera eius</span></p>
<p id="sirach-38-8"><span class="verse-num">38:8</span> <span class="verse-body">pax enim Dei super faciem terrae</span></p>
<p id="sirach-38-9"><span class="verse-num">38:9</span> <span class="verse-body">fili in tua infirmitate non despicias sed ora ad Dominum et ipse curabit te</span></p>
<p id="sirach-38-10"><span class="verse-num">38:10</span> <span class="verse-body">averte a delicto et dirige manus et ab omni delicto munda cor tuum</span></p>
<p id="sirach-38-11"><span class="verse-num">38:11</span> <span class="verse-body">da suavitatem et memoriam similaginis et inpingua oblationem et da locum medico</span></p>
<p id="sirach-38-12"><span class="verse-num">38:12</span> <span class="verse-body">etenim illum Dominus creavit et non discedat a te quoniam opera eius sunt necessaria</span></p>
<p id="sirach-38-13"><span class="verse-num">38:13</span> <span class="verse-body">est enim tempus quando in manus eorum incurras</span></p>
<p id="sirach-38-14"><span class="verse-num">38:14</span> <span class="verse-body">ipsi vero Dominum deprecabuntur ut dirigat requiem eorum et sanitatem propter conversationem illorum</span></p>
<p id="sirach-38-15"><span class="verse-num">38:15</span> <span class="verse-body">qui delinquit in conspectu eius qui fecit eum incidat in manus medici</span></p>
<p id="sirach-38-16"><span class="verse-num">38:16</span> <span class="verse-body">fili in mortuum produc lacrimas et quasi dira passus incipe plorare et secundum iudicium contine corpus illius et non despicias sepulturam illius</span></p>
<p id="sirach-38-17"><span class="verse-num">38:17</span> <span class="verse-body">propter delaturam amare fer luctum illius uno die et consolare propter tristitiam</span></p>
<p id="sirach-38-18"><span class="verse-num">38:18</span> <span class="verse-body">[]</span></p>
<p id="sirach-38-19"><span class="verse-num">38:19</span> <span class="verse-body">a tristitia enim festinat mors et cooperiet virtutem et tristitia cordis flectet cervicem</span></p>
<p id="sirach-38-20"><span class="verse-num">38:20</span> <span class="verse-body">in abductione permanet tristitia et substantia inopis secundum cor eius</span></p>
<p id="sirach-38-21"><span class="verse-num">38:21</span> <span class="verse-body">non dederis in tristitia cor tuum sed repelle eam a te et memento novissimorum</span></p>
<p id="sirach-38-22"><span class="verse-num">38:22</span> <span class="verse-body">noli oblivisci neque enim est conversio et huic nihil proderis et te ipsum pessimabis</span></p>
<p id="sirach-38-23"><span class="verse-num">38:23</span> <span class="verse-body">memor esto iudicii mei sic enim erit et tuum mihi heri et tibi hodie</span></p>
<p id="sirach-38-24"><span class="verse-num">38:24</span> <span class="verse-body">in requie mortui requiescere fac memoriam eius et consolare illum in exitu spiritus sui</span></p>
<p id="sirach-38-25"><span class="verse-num">38:25</span> <span class="verse-body">sapientiam scribe in tempore vacuitatis et qui minoratur actu sapientiam percipiet qua sapientia replebitur</span></p>
<p id="sirach-38-26"><span class="verse-num">38:26</span> <span class="verse-body">qui tenet aratrum et non gloriatur in iaculo stimulo boves agit et conversatur in operibus eorum et narratio eius in filiis taurorum</span></p>
<p id="sirach-38-27"><span class="verse-num">38:27</span> <span class="verse-body">cor suum dabit ad versandos sulcos et vigilia eius in sagina vaccarum</span></p>
<p id="sirach-38-28"><span class="verse-num">38:28</span> <span class="verse-body">sic omnis faber et architectus qui noctem tamquam diem transigit qui sculpit signacula sculptilia et adsiduitas eius variat picturam cor suum dabit in similitudinem picturae et vigilia sua perficit opus</span></p>
<p id="sirach-38-29"><span class="verse-num">38:29</span> <span class="verse-body">sic faber ferrarius sedens iuxta incudem et considerans opus ferri vapor ignis uret carnes eius et in calore fornacis concertatur</span></p>
<p id="sirach-38-30"><span class="verse-num">38:30</span> <span class="verse-body">vox mallei innovabit aurem eius et contra similitudinem vasi oculi eius</span></p>
<p id="sirach-38-31"><span class="verse-num">38:31</span> <span class="verse-body">cor suum dabit in consummationem operum et vigilia sua ornabit in consummatione</span></p>
<p id="sirach-38-32"><span class="verse-num">38:32</span> <span class="verse-body">sic figulus sedens ad opus suum convertens pedibus suis rotam qui in sollicitudine positus est semper propter opus suum et innumera est omnis operatio eius</span></p>
<p id="sirach-38-33"><span class="verse-num">38:33</span> <span class="verse-body">in brachio suo formabit lutum et ante pedes suos curvabit virtutem suam</span></p>
<p id="sirach-38-34"><span class="verse-num">38:34</span> <span class="verse-body">cor suum dabit ut consummet linitionem et vigilia sua mundabit fornacem</span></p>
<p id="sirach-38-35"><span class="verse-num">38:35</span> <span class="verse-body">omnes hi in manibus suis speraverunt et unusquisque in arte sua sapiens est</span></p>
<p id="sirach-38-36"><span class="verse-num">38:36</span> <span class="verse-body">sine his omnibus non aedificatur civitas</span></p>
<p id="sirach-38-37"><span class="verse-num">38:37</span> <span class="verse-body">et non inhabitabunt nec inambulabunt et in ecclesiam non transilient</span></p>
<p id="sirach-38-38"><span class="verse-num">38:38</span> <span class="verse-body">super sellam iudicis non sedebunt et testamentum iudicii non intellegent neque palam facient disciplinam et iudicium et in parabolis non invenientur</span></p>
<p id="sirach-38-39"><span class="verse-num">38:39</span> <span class="verse-body">sed creaturam aevi confirmabunt et deprecatio illorum in operatione artis adcommodantes animam suam et conquirentes in lege Altissimi __________________________________________________________________</span></p>
<h2 id="sirach-ch-39">Chapter 39</h2>
<p class="verses"><a href="#sirach-39-1">1</a> <a href="#sirach-39-2">2</a> <a href="#sirach-39-3">3</a> <a href="#sirach-39-4">4</a> <a href="#sirach-39-5">5</a> <a href="#sirach-39-6">6</a> <a href="#sirach-39-7">7</a> <a href="#sirach-39-8">8</a> <a href="#sirach-39-9">9</a> <a href="#sirach-39-10">10</a> <a href="#sirach-39-11">11</a> <a href="#sirach-39-12">12</a> <a href="#sirach-39-13">13</a> <a href="#sirach-39-14">14</a> <a href="#sirach-39-15">15</a> <a href="#sirach-39-16">16</a> <a href="#sirach-39-17">17</a> <a href="#sirach-39-18">18</a> <a href="#sirach-39-19">19</a> <a href="#sirach-39-20">20</a> <a href="#sirach-39-21">21</a> <a href="#sirach-39-22">22</a> <a href="#sirach-39-23">23</a> <a href="#sirach-39-24">24</a> <a href="#sirach-39-25">25</a> <a href="#sirach-39-26">26</a> <a href="#sirach-39-27">27</a> <a href="#sirach-39-28">28</a> <a href="#sirach-39-29">29</a> <a href="#sirach-39-30">30</a> <a href="#sirach-39-31">31</a> <a href="#sirach-39-32">32</a> <a href="#sirach-39-33">33</a> <a href="#sirach-39-34">34</a> <a href="#sirach-39-35">35</a> <a href="#sirach-39-36">36</a> <a href="#sirach-39-37">37</a> <a href="#sirach-39-38">38</a> <a href="#sirach-39-39">39</a> <a href="#sirach-39-40">40</a> <a href="#sirach-39-41">41</a></p>
<p id="sirach-39-1"><span class="verse-num">39:1</span> <span class="verse-body">sapientiam omnium antiquorum exquiret et in prophetiis vacabit</span></p>
<p id="sirach-39-2"><span class="verse-num">39:2</span> <span class="verse-body">narrationem virorum nominatorum conservabit et in versutias parabolarum simul introibit</span></p>
<p id="sirach-39-3"><span class="verse-num">39:3</span> <span class="verse-body">occulta proverbiorum exquiret et in absconditis parabolarum conversabitur</span></p>
<p id="sirach-39-4"><span class="verse-num">39:4</span> <span class="verse-body">in medio magnatorum ministrabit et in conspectu praesidis apparebit</span></p>
<p id="sirach-39-5"><span class="verse-num">39:5</span> <span class="verse-body">in terram alienarum gentium pertransiet bona enim et mala in hominibus temptavit</span></p>
<p id="sirach-39-6"><span class="verse-num">39:6</span> <span class="verse-body">cor suum tradet ad vigilandum diluculo ad Dominum qui fecit illum et in conspectu Altissimi deprecabitur</span></p>
<p id="sirach-39-7"><span class="verse-num">39:7</span> <span class="verse-body">aperiet os suum in oratione et pro delictis suis deprecabitur</span></p>
<p id="sirach-39-8"><span class="verse-num">39:8</span> <span class="verse-body">si enim Dominus magnus voluerit spiritu intellegentiae replebit illum</span></p>
<p id="sirach-39-9"><span class="verse-num">39:9</span> <span class="verse-body">et ipse tamquam imbres mittet eloquia sapientiae suae et in oratione confitebitur Domino</span></p>
<p id="sirach-39-10"><span class="verse-num">39:10</span> <span class="verse-body">ipse diriget consilium eius et disciplinam et in absconditis suis consiliabitur</span></p>
<p id="sirach-39-11"><span class="verse-num">39:11</span> <span class="verse-body">ipse palam faciet disciplinam doctrinae suae et in lege testamenti Domini gloriabitur</span></p>
<p id="sirach-39-12"><span class="verse-num">39:12</span> <span class="verse-body">conlaudabunt multi sapientiam eius et usque in saeculum non delebitur</span></p>
<p id="sirach-39-13"><span class="verse-num">39:13</span> <span class="verse-body">non recedet memoria eius et nomen eius requiretur a generatione in generationem</span></p>
<p id="sirach-39-14"><span class="verse-num">39:14</span> <span class="verse-body">sapientiam eius enarrabunt gentes et laudem eius nuntiabit ecclesia</span></p>
<p id="sirach-39-15"><span class="verse-num">39:15</span> <span class="verse-body">si inmanserit nomen derelinquet mille et si requieverit proderit illi</span></p>
<p id="sirach-39-16"><span class="verse-num">39:16</span> <span class="verse-body">adhuc consiliabor ut enarrem ut furore enim repletus sum</span></p>
<p id="sirach-39-17"><span class="verse-num">39:17</span> <span class="verse-body">in voce dicit obaudite me divini fructus et quasi rosa plantata super rivum aquarum fructificate</span></p>
<p id="sirach-39-18"><span class="verse-num">39:18</span> <span class="verse-body">quasi libanus odorem suavitatis habete</span></p>
<p id="sirach-39-19"><span class="verse-num">39:19</span> <span class="verse-body">florete flores quasi lilium date odorem et frondete in gratiam et conlaudate canticum et benedicite Dominum in operibus suis</span></p>
<p id="sirach-39-20"><span class="verse-num">39:20</span> <span class="verse-body">date nomini eius magnificentiam et confitemini illi in voce labiorum vestrorum in canticis labiorum et cinyris et sic dicetis in confessione</span></p>
<p id="sirach-39-21"><span class="verse-num">39:21</span> <span class="verse-body">opera Domini universa bona valde</span></p>
<p id="sirach-39-22"><span class="verse-num">39:22</span> <span class="verse-body">in verbo eius stetit aqua sicut congeries et in sermone oris eius sicut exceptoria aquarum</span></p>
<p id="sirach-39-23"><span class="verse-num">39:23</span> <span class="verse-body">quoniam in praecepto ipsius placor fit et non est minoratio in salute illius</span></p>
<p id="sirach-39-24"><span class="verse-num">39:24</span> <span class="verse-body">opera omnis carnis coram illo et non est quicquam absconditum ab oculis eius</span></p>
<p id="sirach-39-25"><span class="verse-num">39:25</span> <span class="verse-body">a saeculo usque in saeculum respicit et nihil est mirabile in conspectu eius</span></p>
<p id="sirach-39-26"><span class="verse-num">39:26</span> <span class="verse-body">non est dicere quid est hoc aut quid est illud omnia enim in tempore suo quaerentur</span></p>
<p id="sirach-39-27"><span class="verse-num">39:27</span> <span class="verse-body">benedictio illius quasi fluvius inundavit</span></p>
<p id="sirach-39-28"><span class="verse-num">39:28</span> <span class="verse-body">et quomodo cataclysmus aridam inebriavit sic ira ipsius gentes quae non exquisierunt eum hereditabit</span></p>
<p id="sirach-39-29"><span class="verse-num">39:29</span> <span class="verse-body">quomodo convertit aquas et siccata est terra et viae illius viis illorum directae sunt sic peccatoribus offensiones in ira eius</span></p>
<p id="sirach-39-30"><span class="verse-num">39:30</span> <span class="verse-body">bona bonis creata sunt ab initio sic nequissimis bona et mala</span></p>
<p id="sirach-39-31"><span class="verse-num">39:31</span> <span class="verse-body">initium necessariae rei vitae hominum aqua ignis et ferrum lac et panis similagineus et mel et botrus uvae et oleum et vestimentum</span></p>
<p id="sirach-39-32"><span class="verse-num">39:32</span> <span class="verse-body">haec omnia sanctis in bona sic et impiis et peccatoribus in mala convertentur</span></p>
<p id="sirach-39-33"><span class="verse-num">39:33</span> <span class="verse-body">sunt spiritus qui ad vindictam creati sunt et in furore suo confirmaverunt tormenta sua</span></p>
<p id="sirach-39-34"><span class="verse-num">39:34</span> <span class="verse-body">in tempore consummationis effundent virtutem et furorem eius qui fecit illos confundent</span></p>
<p id="sirach-39-35"><span class="verse-num">39:35</span> <span class="verse-body">ignis grando famis et mors omnia haec ad vindictam creata sunt</span></p>
<p id="sirach-39-36"><span class="verse-num">39:36</span> <span class="verse-body">bestiarum dentes et scorpii et serpentes et romphea vindicans in exterminium impios</span></p>
<p id="sirach-39-37"><span class="verse-num">39:37</span> <span class="verse-body">in mandatis eius epulabuntur et super terram in necessitatem praeparabuntur et in temporibus suis non praeterient verbum</span></p>
<p id="sirach-39-38"><span class="verse-num">39:38</span> <span class="verse-body">propterea ab initio confirmatus et consiliatus sum et cogitavi et in scripta dimisi</span></p>
<p id="sirach-39-39"><span class="verse-num">39:39</span> <span class="verse-body">omnia opera Domini bona et omne opus hora sua subministrabit</span></p>
<p id="sirach-39-40"><span class="verse-num">39:40</span> <span class="verse-body">non est dicere hoc illo nequius est omnia enim in tempore suo conprobabuntur</span></p>
<p id="sirach-39-41"><span class="verse-num">39:41</span> <span class="verse-body">et nunc in omni corde et ore conlaudate et benedicite nomen Domini __________________________________________________________________</span></p>
<h2 id="sirach-ch-40">Chapter 40</h2>
<p class="verses"><a href="#sirach-40-1">1</a> <a href="#sirach-40-2">2</a> <a href="#sirach-40-3">3</a> <a href="#sirach-40-4">4</a> <a href="#sirach-40-5">5</a> <a href="#sirach-40-6">6</a> <a href="#sirach-40-7">7</a> <a href="#sirach-40-8">8</a> <a href="#sirach-40-9">9</a> <a href="#sirach-40-10">10</a> <a href="#sirach-40-11">11</a> <a href="#sirach-40-12">12</a> <a href="#sirach-40-13">13</a> <a href="#sirach-40-14">14</a> <a href="#sirach-40-15">15</a> <a href="#sirach-40-16">16</a> <a href="#sirach-40-17">17</a> <a href="#sirach-40-18">18</a> <a href="#sirach-40-19">19</a> <a href="#sirach-40-20">20</a> <a href="#sirach-40-21">21</a> <a href="#sirach-40-22">22</a> <a href="#sirach-40-23">23</a> <a href="#sirach-40-24">24</a> <a href="#sirach-40-25">25</a> <a href="#sirach-40-26">26</a> <a href="#sirach-40-27">27</a> <a href="#sirach-40-28">28</a> <a href="#sirach-40-29">29</a> <a href="#sirach-40-30">30</a> <a href="#sirach-40-31">31</a> <a href="#sirach-40-32">32</a></p>
<p id="sirach-40-1"><span class="verse-num">40:1</span> <span class="verse-body">occupatio magna creata est omnibus hominibus et iugum grave super filios Adam a die exitus de ventre matris eorum usque in diem sepulturae in matrem omnium</span></p>
<p id="sirach-40-2"><span class="verse-num">40:2</span> <span class="verse-body">cogitationes eorum et timores cordis adinventio expectationis et dies finitionis</span></p>
<p id="sirach-40-3"><span class="verse-num">40:3</span> <span class="verse-body">residentes super sedem gloriosam usque ad humiliatum in terra et cinere</span></p>
<p id="sirach-40-4"><span class="verse-num">40:4</span> <span class="verse-body">ab eo qui utitur hyacintho et portat coronam usque ad eum qui operitur lino crudo furor zelus tumultus fluctuatio et timor mortis iracundia perseverans et contentio</span></p>
<p id="sirach-40-5"><span class="verse-num">40:5</span> <span class="verse-body">et in tempore refectionis in cubile somnus noctis inmutat scientiam eius</span></p>
<p id="sirach-40-6"><span class="verse-num">40:6</span> <span class="verse-body">modicum tamquam nihil in requie et ab eo in somnis quasi in die respectus</span></p>
<p id="sirach-40-7"><span class="verse-num">40:7</span> <span class="verse-body">conturbatus est in visu cordis sui tamquam qui evaserit in die belli in tempore salutis suae exsurrexit et admirans ad nullum timorem</span></p>
<p id="sirach-40-8"><span class="verse-num">40:8</span> <span class="verse-body">cum omni carne ab homine usque ad pecus et super peccatores septuplum</span></p>
<p id="sirach-40-9"><span class="verse-num">40:9</span> <span class="verse-body">ad haec mors sanguis contentio et romphea oppressiones famis et contritio et flagella</span></p>
<p id="sirach-40-10"><span class="verse-num">40:10</span> <span class="verse-body">super iniquos creata sunt haec omnia et propter illos factus est cataclysmus</span></p>
<p id="sirach-40-11"><span class="verse-num">40:11</span> <span class="verse-body">omnia quae de terra sunt in terram convertentur et aquae omnes in mare convertentur</span></p>
<p id="sirach-40-12"><span class="verse-num">40:12</span> <span class="verse-body">omne munus et iniquitas delebitur et fides in saeculum stabit</span></p>
<p id="sirach-40-13"><span class="verse-num">40:13</span> <span class="verse-body">substantiae iniustorum sicut fluvius siccabuntur et sicut tonitruum magnum in pluvia manebunt</span></p>
<p id="sirach-40-14"><span class="verse-num">40:14</span> <span class="verse-body">in aperiendo manus suas laetabitur sic praevaricatores in consummatione tabescent</span></p>
<p id="sirach-40-15"><span class="verse-num">40:15</span> <span class="verse-body">nepotes impiorum non multiplicabunt ramos et radices inmundae super cacumen petrae sonant</span></p>
<p id="sirach-40-16"><span class="verse-num">40:16</span> <span class="verse-body">viriditas super omnem aquam et ad oram fluminis ante omnem faenum evelletur</span></p>
<p id="sirach-40-17"><span class="verse-num">40:17</span> <span class="verse-body">gratia sicut paradisus in benedictionibus et misericordia in saeculo permanet</span></p>
<p id="sirach-40-18"><span class="verse-num">40:18</span> <span class="verse-body">vita sibi sufficientis operarii condulcabitur et in ea invenies thesaurum</span></p>
<p id="sirach-40-19"><span class="verse-num">40:19</span> <span class="verse-body">fili aedificatio civitatis confirmabit nomen et super haec mulier inmaculata conputatur</span></p>
<p id="sirach-40-20"><span class="verse-num">40:20</span> <span class="verse-body">vinum et musica laetificant cor et super utraque dilectio sapientiae</span></p>
<p id="sirach-40-21"><span class="verse-num">40:21</span> <span class="verse-body">tibiae et psalterium suavem faciunt melodiam et super utraque lingua suavis</span></p>
<p id="sirach-40-22"><span class="verse-num">40:22</span> <span class="verse-body">gratiam et speciem desiderabit oculus tuus et super hoc viride sationis</span></p>
<p id="sirach-40-23"><span class="verse-num">40:23</span> <span class="verse-body">amicus et sodalis in tempore convenientes et super utrosque mulier cum viro</span></p>
<p id="sirach-40-24"><span class="verse-num">40:24</span> <span class="verse-body">fratres in adiutorium in tempore tribulationis et super eos misericordia liberabit</span></p>
<p id="sirach-40-25"><span class="verse-num">40:25</span> <span class="verse-body">aurum et argentum constituet pedem et super utrumque consilium beneplacitum</span></p>
<p id="sirach-40-26"><span class="verse-num">40:26</span> <span class="verse-body">facultates et virtutes exaltant cor et super haec timor Domini</span></p>
<p id="sirach-40-27"><span class="verse-num">40:27</span> <span class="verse-body">non est in timore Domini minoratio et non est in eo inquirere adiutorium</span></p>
<p id="sirach-40-28"><span class="verse-num">40:28</span> <span class="verse-body">timor Domini sicut paradisus benedictionis et super omnem gloriam operuerunt illum</span></p>
<p id="sirach-40-29"><span class="verse-num">40:29</span> <span class="verse-body">fili in tempore vitae tuae ne indigeas melius est enim mori quam indigere</span></p>
<p id="sirach-40-30"><span class="verse-num">40:30</span> <span class="verse-body">vir respiciens in mensam alienam non est vita eius in cogitatione victus alit enim animam suam cibis alienis</span></p>
<p id="sirach-40-31"><span class="verse-num">40:31</span> <span class="verse-body">vir autem disciplinatus et eruditus custodiet se</span></p>
<p id="sirach-40-32"><span class="verse-num">40:32</span> <span class="verse-body">in ore inprudentis condulcabitur inopia et in ventre eius ignis ardebit __________________________________________________________________</span></p>
<h2 id="sirach-ch-41">Chapter 41</h2>
<p class="verses"><a href="#sirach-41-1">1</a> <a href="#sirach-41-2">2</a> <a href="#sirach-41-3">3</a> <a href="#sirach-41-4">4</a> <a href="#sirach-41-5">5</a> <a href="#sirach-41-6">6</a> <a href="#sirach-41-7">7</a> <a href="#sirach-41-8">8</a> <a href="#sirach-41-9">9</a> <a href="#sirach-41-10">10</a> <a href="#sirach-41-11">11</a> <a href="#sirach-41-12">12</a> <a href="#sirach-41-13">13</a> <a href="#sirach-41-14">14</a> <a href="#sirach-41-15">15</a> <a href="#sirach-41-16">16</a> <a href="#sirach-41-17">17</a> <a href="#sirach-41-18">18</a> <a href="#sirach-41-19">19</a> <a href="#sirach-41-20">20</a> <a href="#sirach-41-21">21</a> <a href="#sirach-41-22">22</a> <a href="#sirach-41-23">23</a> <a href="#sirach-41-24">24</a> <a href="#sirach-41-25">25</a> <a href="#sirach-41-26">26</a> <a href="#sirach-41-27">27</a> <a href="#sirach-41-28">28</a></p>
<p id="sirach-41-1"><span class="verse-num">41:1</span> <span class="verse-body">o mors quam amara est memoria tua homini pacem habenti in substantiis suis</span></p>
<p id="sirach-41-2"><span class="verse-num">41:2</span> <span class="verse-body">viro quieto et cuius viae directae sunt in omnibus et adhuc valenti accipere cibum</span></p>
<p id="sirach-41-3"><span class="verse-num">41:3</span> <span class="verse-body">o mors bonum est iudicium tuum homini indigenti et qui minoratur viribus</span></p>
<p id="sirach-41-4"><span class="verse-num">41:4</span> <span class="verse-body">defecto aetate et cui de omnibus cura est et incredibili qui perdit sapientiam</span></p>
<p id="sirach-41-5"><span class="verse-num">41:5</span> <span class="verse-body">noli metuere iudicium mortis memento quae ante te fuerunt et quae superventura sunt tibi hoc iudicium a Domino omni carni</span></p>
<p id="sirach-41-6"><span class="verse-num">41:6</span> <span class="verse-body">et quid superveniet in beneplacita Altissimi sive decem sive centum sive mille anni</span></p>
<p id="sirach-41-7"><span class="verse-num">41:7</span> <span class="verse-body">non est enim in inferno accusatio vitae</span></p>
<p id="sirach-41-8"><span class="verse-num">41:8</span> <span class="verse-body">filii abominationum fiunt filii peccatorum et qui conversantur secus domos impiorum</span></p>
<p id="sirach-41-9"><span class="verse-num">41:9</span> <span class="verse-body">filiorum peccatorum periet hereditas et cum semine illorum adsiduitas obprobrii</span></p>
<p id="sirach-41-10"><span class="verse-num">41:10</span> <span class="verse-body">de patre impio queruntur filii quoniam propter illum sunt in obprobrio</span></p>
<p id="sirach-41-11"><span class="verse-num">41:11</span> <span class="verse-body">vae vobis viri impii qui dereliquistis legem Domini altissimi</span></p>
<p id="sirach-41-12"><span class="verse-num">41:12</span> <span class="verse-body">et si nati fueritis in maledictione nascemini et si mortui fueritis in maledictione erit pars vestra</span></p>
<p id="sirach-41-13"><span class="verse-num">41:13</span> <span class="verse-body">omnia quae de terra sunt in terram convertentur sic impii a maledicto in perditionem</span></p>
<p id="sirach-41-14"><span class="verse-num">41:14</span> <span class="verse-body">luctus hominum in corpore ipsorum nomen autem impiorum delebitur</span></p>
<p id="sirach-41-15"><span class="verse-num">41:15</span> <span class="verse-body">curam habe de bono nomine hoc enim magis permanebit tibi quam mille thesauri magni pretiosi</span></p>
<p id="sirach-41-16"><span class="verse-num">41:16</span> <span class="verse-body">bonae vitae numerus dierum bonum autem nomen permanebit in aevo</span></p>
<p id="sirach-41-17"><span class="verse-num">41:17</span> <span class="verse-body">disciplinam in pace conservate filii sapientia enim abscondita et thesaurus occultus quae utilitas in utrisque</span></p>
<p id="sirach-41-18"><span class="verse-num">41:18</span> <span class="verse-body">melior est homo qui abscondit stultitiam suam quam homo qui abscondit sapientiam suam</span></p>
<p id="sirach-41-19"><span class="verse-num">41:19</span> <span class="verse-body">verumtamen reveremini in his quae procedunt de ore meo</span></p>
<p id="sirach-41-20"><span class="verse-num">41:20</span> <span class="verse-body">non est enim bonum omnem inreverentiam observare et non omnia omnibus beneplacent in fide</span></p>
<p id="sirach-41-21"><span class="verse-num">41:21</span> <span class="verse-body">erubescite matrem et patrem de fornicatione et a praesidente et potente de mendacio</span></p>
<p id="sirach-41-22"><span class="verse-num">41:22</span> <span class="verse-body">a principe et iudice de delicto a synagoga et plebe de iniquitate</span></p>
<p id="sirach-41-23"><span class="verse-num">41:23</span> <span class="verse-body">a socio et amico de iniustitia de loco in quo habitas</span></p>
<p id="sirach-41-24"><span class="verse-num">41:24</span> <span class="verse-body">de furto de veritate Dei et testamento de discubitu in panibus et ab offuscatione dati et accepti</span></p>
<p id="sirach-41-25"><span class="verse-num">41:25</span> <span class="verse-body">a salutantibus de silentio a respectu mulieris fornicariae et ab aversione vultus cognati</span></p>
<p id="sirach-41-26"><span class="verse-num">41:26</span> <span class="verse-body">ne avertas faciem a proximo tuo ab auferendo partem et non restituendo</span></p>
<p id="sirach-41-27"><span class="verse-num">41:27</span> <span class="verse-body">ne respicias mulierem alieni viri et ne scruteris ancillam eius neque steteris ad lectum eius</span></p>
<p id="sirach-41-28"><span class="verse-num">41:28</span> <span class="verse-body">ab amicis de sermonibus inproperii et cum dederis ne inproperes __________________________________________________________________</span></p>
<h2 id="sirach-ch-42">Chapter 42</h2>
