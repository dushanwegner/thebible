<h1>1 John</h1>
<p class="chapters"><a href="#1-john-ch-1">1</a> <a href="#1-john-ch-2">2</a> <a href="#1-john-ch-3">3</a> <a href="#1-john-ch-4">4</a> <a href="#1-john-ch-5">5</a></p>
<h2 id="1-john-ch-1">Chapter 1</h2>
<p class="verses"><a href="#1-john-1-1">1</a> <a href="#1-john-1-2">2</a> <a href="#1-john-1-3">3</a> <a href="#1-john-1-4">4</a> <a href="#1-john-1-5">5</a> <a href="#1-john-1-6">6</a> <a href="#1-john-1-7">7</a> <a href="#1-john-1-8">8</a> <a href="#1-john-1-9">9</a> <a href="#1-john-1-10">10</a></p>
<p id="1-john-1-1"><span class="verse-num">1:1</span> <span class="verse-body">quod fuit ab initio quod audivimus quod vidimus oculis nostris quod perspeximus et manus nostrae temptaverunt de verbo vitae</span></p>
<p id="1-john-1-2"><span class="verse-num">1:2</span> <span class="verse-body">et vita manifestata est et vidimus et testamur et adnuntiamus vobis vitam aeternam quae erat apud Patrem et apparuit nobis</span></p>
<p id="1-john-1-3"><span class="verse-num">1:3</span> <span class="verse-body">quod vidimus et audivimus adnuntiamus et vobis ut et vos societatem habeatis nobiscum et societas nostra sit cum Patre et cum Filio eius Iesu Christo</span></p>
<p id="1-john-1-4"><span class="verse-num">1:4</span> <span class="verse-body">et haec scribimus vobis ut gaudium nostrum sit plenum</span></p>
<p id="1-john-1-5"><span class="verse-num">1:5</span> <span class="verse-body">et haec est adnuntiatio quam audivimus ab eo et adnuntiamus vobis quoniam Deus lux est et tenebrae in eo non sunt ullae</span></p>
<p id="1-john-1-6"><span class="verse-num">1:6</span> <span class="verse-body">si dixerimus quoniam societatem habemus cum eo et in tenebris ambulamus mentimur et non facimus veritatem</span></p>
<p id="1-john-1-7"><span class="verse-num">1:7</span> <span class="verse-body">si autem in luce ambulemus sicut et ipse est in luce societatem habemus ad invicem et sanguis Iesu Filii eius mundat nos ab omni peccato</span></p>
<p id="1-john-1-8"><span class="verse-num">1:8</span> <span class="verse-body">si dixerimus quoniam peccatum non habemus ipsi nos seducimus et veritas in nobis non est</span></p>
<p id="1-john-1-9"><span class="verse-num">1:9</span> <span class="verse-body">si confiteamur peccata nostra fidelis est et iustus ut remittat nobis peccata et emundet nos ab omni iniquitate</span></p>
<p id="1-john-1-10"><span class="verse-num">1:10</span> <span class="verse-body">si dixerimus quoniam non peccavimus mendacem facimus eum et verbum eius non est in nobis</span></p>
<h2 id="1-john-ch-2">Chapter 2</h2>
<p class="verses"><a href="#1-john-2-1">1</a> <a href="#1-john-2-2">2</a> <a href="#1-john-2-3">3</a> <a href="#1-john-2-4">4</a> <a href="#1-john-2-5">5</a> <a href="#1-john-2-6">6</a> <a href="#1-john-2-7">7</a> <a href="#1-john-2-8">8</a> <a href="#1-john-2-9">9</a> <a href="#1-john-2-10">10</a> <a href="#1-john-2-11">11</a> <a href="#1-john-2-12">12</a> <a href="#1-john-2-13">13</a> <a href="#1-john-2-14">14</a> <a href="#1-john-2-15">15</a> <a href="#1-john-2-16">16</a> <a href="#1-john-2-17">17</a> <a href="#1-john-2-18">18</a> <a href="#1-john-2-19">19</a> <a href="#1-john-2-20">20</a> <a href="#1-john-2-21">21</a> <a href="#1-john-2-22">22</a> <a href="#1-john-2-23">23</a> <a href="#1-john-2-24">24</a> <a href="#1-john-2-25">25</a> <a href="#1-john-2-26">26</a> <a href="#1-john-2-27">27</a> <a href="#1-john-2-28">28</a> <a href="#1-john-2-29">29</a></p>
<p id="1-john-2-1"><span class="verse-num">2:1</span> <span class="verse-body">filioli mei haec scribo vobis ut non peccetis sed et si quis peccaverit advocatum habemus apud Patrem Iesum Christum iustum</span></p>
<p id="1-john-2-2"><span class="verse-num">2:2</span> <span class="verse-body">et ipse est propitiatio pro peccatis nostris non pro nostris autem tantum sed etiam pro totius mundi</span></p>
<p id="1-john-2-3"><span class="verse-num">2:3</span> <span class="verse-body">et in hoc scimus quoniam cognovimus eum si mandata eius observemus</span></p>
<p id="1-john-2-4"><span class="verse-num">2:4</span> <span class="verse-body">qui dicit se nosse eum et mandata eius non custodit mendax est in hoc veritas non est</span></p>
<p id="1-john-2-5"><span class="verse-num">2:5</span> <span class="verse-body">qui autem servat verbum eius vere in hoc caritas Dei perfecta est in hoc scimus quoniam in ipso sumus</span></p>
<p id="1-john-2-6"><span class="verse-num">2:6</span> <span class="verse-body">qui dicit se in ipso manere debet sicut ille ambulavit et ipse ambulare</span></p>
<p id="1-john-2-7"><span class="verse-num">2:7</span> <span class="verse-body">carissimi non mandatum novum scribo vobis sed mandatum vetus quod habuistis ab initio mandatum vetus est verbum quod audistis</span></p>
<p id="1-john-2-8"><span class="verse-num">2:8</span> <span class="verse-body">iterum mandatum novum scribo vobis quod est verum et in ipso et in vobis quoniam tenebrae transeunt et lumen verum iam lucet</span></p>
<p id="1-john-2-9"><span class="verse-num">2:9</span> <span class="verse-body">qui dicit se in luce esse et fratrem suum odit in tenebris est usque adhuc</span></p>
<p id="1-john-2-10"><span class="verse-num">2:10</span> <span class="verse-body">qui diligit fratrem suum in lumine manet et scandalum in eo non est</span></p>
<p id="1-john-2-11"><span class="verse-num">2:11</span> <span class="verse-body">qui autem odit fratrem suum in tenebris est et in tenebris ambulat et nescit quo eat quoniam tenebrae obcaecaverunt oculos eius</span></p>
<p id="1-john-2-12"><span class="verse-num">2:12</span> <span class="verse-body">scribo vobis filioli quoniam remittuntur vobis peccata propter nomen eius</span></p>
<p id="1-john-2-13"><span class="verse-num">2:13</span> <span class="verse-body">scribo vobis patres quoniam cognovistis eum qui ab initio est scribo vobis adulescentes quoniam vicistis malignum</span></p>
<p id="1-john-2-14"><span class="verse-num">2:14</span> <span class="verse-body">scripsi vobis infantes quoniam cognovistis Patrem scripsi vobis patres quia cognovistis eum qui ab initio scripsi vobis adulescentes quia fortes estis et verbum Dei in vobis manet et vicistis malignum</span></p>
<p id="1-john-2-15"><span class="verse-num">2:15</span> <span class="verse-body">nolite diligere mundum neque ea quae in mundo sunt si quis diligit mundum non est caritas Patris in eo</span></p>
<p id="1-john-2-16"><span class="verse-num">2:16</span> <span class="verse-body">quoniam omne quod est in mundo concupiscentia carnis et concupiscentia oculorum est et superbia vitae quae non est ex Patre sed ex mundo est</span></p>
<p id="1-john-2-17"><span class="verse-num">2:17</span> <span class="verse-body">et mundus transit et concupiscentia eius qui autem facit voluntatem Dei manet in aeternum</span></p>
<p id="1-john-2-18"><span class="verse-num">2:18</span> <span class="verse-body">filioli novissima hora est et sicut audistis quia antichristus venit nunc antichristi multi facti sunt unde scimus quoniam novissima hora est</span></p>
<p id="1-john-2-19"><span class="verse-num">2:19</span> <span class="verse-body">ex nobis prodierunt sed non erant ex nobis nam si fuissent ex nobis permansissent utique nobiscum sed ut manifesti sint quoniam non sunt omnes ex nobis</span></p>
<p id="1-john-2-20"><span class="verse-num">2:20</span> <span class="verse-body">sed vos unctionem habetis a Sancto et nostis omnia</span></p>
<p id="1-john-2-21"><span class="verse-num">2:21</span> <span class="verse-body">non scripsi vobis quasi ignorantibus veritatem sed quasi scientibus eam et quoniam omne mendacium ex veritate non est</span></p>
<p id="1-john-2-22"><span class="verse-num">2:22</span> <span class="verse-body">quis est mendax nisi is qui negat quoniam Iesus non est Christus hic est antichristus qui negat Patrem et Filium</span></p>
<p id="1-john-2-23"><span class="verse-num">2:23</span> <span class="verse-body">omnis qui negat Filium nec Patrem habet qui confitetur Filium et Patrem habet</span></p>
<p id="1-john-2-24"><span class="verse-num">2:24</span> <span class="verse-body">vos quod audistis ab initio in vobis permaneat si in vobis permanserit quod ab initio audistis et vos in Filio et Patre manebitis</span></p>
<p id="1-john-2-25"><span class="verse-num">2:25</span> <span class="verse-body">et haec est repromissio quam ipse pollicitus est nobis vitam aeternam</span></p>
<p id="1-john-2-26"><span class="verse-num">2:26</span> <span class="verse-body">haec scripsi vobis de eis qui seducunt vos</span></p>
<p id="1-john-2-27"><span class="verse-num">2:27</span> <span class="verse-body">et vos unctionem quam accepistis ab eo manet in vobis et non necesse habetis ut aliquis doceat vos sed sicut unctio eius docet vos de omnibus et verum est et non est mendacium et sicut docuit vos manete in eo</span></p>
<p id="1-john-2-28"><span class="verse-num">2:28</span> <span class="verse-body">et nunc filioli manete in eo ut cum apparuerit habeamus fiduciam et non confundamur ab eo in adventu eius</span></p>
<p id="1-john-2-29"><span class="verse-num">2:29</span> <span class="verse-body">si scitis quoniam iustus est scitote quoniam et omnis qui facit iustitiam ex ipso natus est</span></p>
<h2 id="1-john-ch-3">Chapter 3</h2>
<p class="verses"><a href="#1-john-3-1">1</a> <a href="#1-john-3-2">2</a> <a href="#1-john-3-3">3</a> <a href="#1-john-3-4">4</a> <a href="#1-john-3-5">5</a> <a href="#1-john-3-6">6</a> <a href="#1-john-3-7">7</a> <a href="#1-john-3-8">8</a> <a href="#1-john-3-9">9</a> <a href="#1-john-3-10">10</a> <a href="#1-john-3-11">11</a> <a href="#1-john-3-12">12</a> <a href="#1-john-3-13">13</a> <a href="#1-john-3-14">14</a> <a href="#1-john-3-15">15</a> <a href="#1-john-3-16">16</a> <a href="#1-john-3-17">17</a> <a href="#1-john-3-18">18</a> <a href="#1-john-3-19">19</a> <a href="#1-john-3-20">20</a> <a href="#1-john-3-21">21</a> <a href="#1-john-3-22">22</a> <a href="#1-john-3-23">23</a> <a href="#1-john-3-24">24</a></p>
<p id="1-john-3-1"><span class="verse-num">3:1</span> <span class="verse-body">videte qualem caritatem dedit nobis Pater ut filii Dei nominemur et sumus propter hoc mundus non novit nos quia non novit eum</span></p>
<p id="1-john-3-2"><span class="verse-num">3:2</span> <span class="verse-body">carissimi nunc filii Dei sumus et nondum apparuit quid erimus scimus quoniam cum apparuerit similes ei erimus quoniam videbimus eum sicuti est</span></p>
<p id="1-john-3-3"><span class="verse-num">3:3</span> <span class="verse-body">et omnis qui habet spem hanc in eo sanctificat se sicut et ille sanctus est</span></p>
<p id="1-john-3-4"><span class="verse-num">3:4</span> <span class="verse-body">omnis qui facit peccatum et iniquitatem facit et peccatum est iniquitas</span></p>
<p id="1-john-3-5"><span class="verse-num">3:5</span> <span class="verse-body">et scitis quoniam ille apparuit ut peccata tolleret et peccatum in eo non est</span></p>
<p id="1-john-3-6"><span class="verse-num">3:6</span> <span class="verse-body">omnis qui in eo manet non peccat omnis qui peccat non vidit eum nec cognovit eum</span></p>
<p id="1-john-3-7"><span class="verse-num">3:7</span> <span class="verse-body">filioli nemo vos seducat qui facit iustitiam iustus est sicut et ille iustus est</span></p>
<p id="1-john-3-8"><span class="verse-num">3:8</span> <span class="verse-body">qui facit peccatum ex diabolo est quoniam ab initio diabolus peccat in hoc apparuit Filius Dei ut dissolvat opera diaboli</span></p>
<p id="1-john-3-9"><span class="verse-num">3:9</span> <span class="verse-body">omnis qui natus est ex Deo peccatum non facit quoniam semen ipsius in eo manet et non potest peccare quoniam ex Deo natus est</span></p>
<p id="1-john-3-10"><span class="verse-num">3:10</span> <span class="verse-body">in hoc manifesti sunt filii Dei et filii diaboli omnis qui non est iustus non est de Deo et qui non diligit fratrem suum</span></p>
<p id="1-john-3-11"><span class="verse-num">3:11</span> <span class="verse-body">quoniam haec est adnuntiatio quam audistis ab initio ut diligamus alterutrum</span></p>
<p id="1-john-3-12"><span class="verse-num">3:12</span> <span class="verse-body">non sicut Cain ex maligno erat et occidit fratrem suum et propter quid occidit eum quoniam opera eius maligna erant fratris autem eius iusta</span></p>
<p id="1-john-3-13"><span class="verse-num">3:13</span> <span class="verse-body">nolite mirari fratres si odit vos mundus</span></p>
<p id="1-john-3-14"><span class="verse-num">3:14</span> <span class="verse-body">nos scimus quoniam translati sumus de morte in vitam quoniam diligimus fratres qui non diligit manet in morte</span></p>
<p id="1-john-3-15"><span class="verse-num">3:15</span> <span class="verse-body">omnis qui odit fratrem suum homicida est et scitis quoniam omnis homicida non habet vitam aeternam in se manentem</span></p>
<p id="1-john-3-16"><span class="verse-num">3:16</span> <span class="verse-body">in hoc cognovimus caritatem quoniam ille pro nobis animam suam posuit et nos debemus pro fratribus animas ponere</span></p>
<p id="1-john-3-17"><span class="verse-num">3:17</span> <span class="verse-body">qui habuerit substantiam mundi et viderit fratrem suum necesse habere et clauserit viscera sua ab eo quomodo caritas Dei manet in eo</span></p>
<p id="1-john-3-18"><span class="verse-num">3:18</span> <span class="verse-body">filioli non diligamus verbo nec lingua sed opere et veritate</span></p>
<p id="1-john-3-19"><span class="verse-num">3:19</span> <span class="verse-body">in hoc cognoscimus quoniam ex veritate sumus et in conspectu eius suadeamus corda nostra</span></p>
<p id="1-john-3-20"><span class="verse-num">3:20</span> <span class="verse-body">quoniam si reprehenderit nos cor maior est Deus corde nostro et novit omnia</span></p>
<p id="1-john-3-21"><span class="verse-num">3:21</span> <span class="verse-body">carissimi si cor non reprehenderit nos fiduciam habemus ad Deum</span></p>
<p id="1-john-3-22"><span class="verse-num">3:22</span> <span class="verse-body">et quodcumque petierimus accipiemus ab eo quoniam mandata eius custodimus et ea quae sunt placita coram eo facimus</span></p>
<p id="1-john-3-23"><span class="verse-num">3:23</span> <span class="verse-body">et hoc est mandatum eius ut credamus in nomine Filii eius Iesu Christi et diligamus alterutrum sicut dedit mandatum nobis</span></p>
<p id="1-john-3-24"><span class="verse-num">3:24</span> <span class="verse-body">et qui servat mandata eius in illo manet et ipse in eo et in hoc scimus quoniam manet in nobis de Spiritu quem nobis dedit</span></p>
<h2 id="1-john-ch-4">Chapter 4</h2>
<p class="verses"><a href="#1-john-4-1">1</a> <a href="#1-john-4-2">2</a> <a href="#1-john-4-3">3</a> <a href="#1-john-4-4">4</a> <a href="#1-john-4-5">5</a> <a href="#1-john-4-6">6</a> <a href="#1-john-4-7">7</a> <a href="#1-john-4-8">8</a> <a href="#1-john-4-9">9</a> <a href="#1-john-4-10">10</a> <a href="#1-john-4-11">11</a> <a href="#1-john-4-12">12</a> <a href="#1-john-4-13">13</a> <a href="#1-john-4-14">14</a> <a href="#1-john-4-15">15</a> <a href="#1-john-4-16">16</a> <a href="#1-john-4-17">17</a> <a href="#1-john-4-18">18</a> <a href="#1-john-4-19">19</a> <a href="#1-john-4-20">20</a> <a href="#1-john-4-21">21</a></p>
<p id="1-john-4-1"><span class="verse-num">4:1</span> <span class="verse-body">carissimi nolite omni spiritui credere sed probate spiritus si ex Deo sint quoniam multi pseudoprophetae exierunt in mundum</span></p>
<p id="1-john-4-2"><span class="verse-num">4:2</span> <span class="verse-body">in hoc cognoscitur Spiritus Dei omnis spiritus qui confitetur Iesum Christum in carne venisse ex Deo est</span></p>
<p id="1-john-4-3"><span class="verse-num">4:3</span> <span class="verse-body">et omnis spiritus qui solvit Iesum ex Deo non est et hoc est antichristi quod audistis quoniam venit et nunc iam in mundo est</span></p>
<p id="1-john-4-4"><span class="verse-num">4:4</span> <span class="verse-body">vos ex Deo estis filioli et vicistis eos quoniam maior est qui in vobis est quam qui in mundo</span></p>
<p id="1-john-4-5"><span class="verse-num">4:5</span> <span class="verse-body">ipsi de mundo sunt ideo de mundo loquuntur et mundus eos audit</span></p>
<p id="1-john-4-6"><span class="verse-num">4:6</span> <span class="verse-body">nos ex Deo sumus qui novit Deum audit nos qui non est ex Deo non audit nos in hoc cognoscimus Spiritum veritatis et spiritum erroris</span></p>
<p id="1-john-4-7"><span class="verse-num">4:7</span> <span class="verse-body">carissimi diligamus invicem quoniam caritas ex Deo est et omnis qui diligit ex Deo natus est et cognoscit Deum</span></p>
<p id="1-john-4-8"><span class="verse-num">4:8</span> <span class="verse-body">qui non diligit non novit Deum quoniam Deus caritas est</span></p>
<p id="1-john-4-9"><span class="verse-num">4:9</span> <span class="verse-body">in hoc apparuit caritas Dei in nobis quoniam Filium suum unigenitum misit Deus in mundum ut vivamus per eum</span></p>
<p id="1-john-4-10"><span class="verse-num">4:10</span> <span class="verse-body">in hoc est caritas non quasi nos dilexerimus Deum sed quoniam ipse dilexit nos et misit Filium suum propitiationem pro peccatis nostris</span></p>
<p id="1-john-4-11"><span class="verse-num">4:11</span> <span class="verse-body">carissimi si sic Deus dilexit nos et nos debemus alterutrum diligere</span></p>
<p id="1-john-4-12"><span class="verse-num">4:12</span> <span class="verse-body">Deum nemo vidit umquam si diligamus invicem Deus in nobis manet et caritas eius in nobis perfecta est</span></p>
<p id="1-john-4-13"><span class="verse-num">4:13</span> <span class="verse-body">in hoc intellegimus quoniam in eo manemus et ipse in nobis quoniam de Spiritu suo dedit nobis</span></p>
<p id="1-john-4-14"><span class="verse-num">4:14</span> <span class="verse-body">et nos vidimus et testificamur quoniam Pater misit Filium salvatorem mundi</span></p>
<p id="1-john-4-15"><span class="verse-num">4:15</span> <span class="verse-body">quisque confessus fuerit quoniam Iesus est Filius Dei Deus in eo manet et ipse in Deo</span></p>
<p id="1-john-4-16"><span class="verse-num">4:16</span> <span class="verse-body">et nos cognovimus et credidimus caritati quam habet Deus in nobis Deus caritas est et qui manet in caritate in Deo manet et Deus in eo</span></p>
<p id="1-john-4-17"><span class="verse-num">4:17</span> <span class="verse-body">in hoc perfecta est caritas nobiscum ut fiduciam habeamus in die iudicii quia sicut ille est et nos sumus in hoc mundo</span></p>
<p id="1-john-4-18"><span class="verse-num">4:18</span> <span class="verse-body">timor non est in caritate sed perfecta caritas foras mittit timorem quoniam timor poenam habet qui autem timet non est perfectus in caritate</span></p>
<p id="1-john-4-19"><span class="verse-num">4:19</span> <span class="verse-body">nos ergo diligamus quoniam Deus prior dilexit nos</span></p>
<p id="1-john-4-20"><span class="verse-num">4:20</span> <span class="verse-body">si quis dixerit quoniam diligo Deum et fratrem suum oderit mendax est qui enim non diligit fratrem suum quem vidit Deum quem non vidit quomodo potest diligere</span></p>
<p id="1-john-4-21"><span class="verse-num">4:21</span> <span class="verse-body">et hoc mandatum habemus ab eo ut qui diligit Deum diligat et fratrem suum</span></p>
<h2 id="1-john-ch-5">Chapter 5</h2>
<p class="verses"><a href="#1-john-5-1">1</a> <a href="#1-john-5-2">2</a> <a href="#1-john-5-3">3</a> <a href="#1-john-5-4">4</a> <a href="#1-john-5-5">5</a> <a href="#1-john-5-6">6</a> <a href="#1-john-5-7">7</a> <a href="#1-john-5-8">8</a> <a href="#1-john-5-9">9</a> <a href="#1-john-5-10">10</a> <a href="#1-john-5-11">11</a> <a href="#1-john-5-12">12</a> <a href="#1-john-5-13">13</a> <a href="#1-john-5-14">14</a> <a href="#1-john-5-15">15</a> <a href="#1-john-5-16">16</a> <a href="#1-john-5-17">17</a> <a href="#1-john-5-18">18</a> <a href="#1-john-5-19">19</a> <a href="#1-john-5-20">20</a></p>
<p id="1-john-5-1"><span class="verse-num">5:1</span> <span class="verse-body">omnis qui credit quoniam Iesus est Christus ex Deo natus est et omnis qui diligit eum qui genuit diligit eum qui natus est ex eo</span></p>
<p id="1-john-5-2"><span class="verse-num">5:2</span> <span class="verse-body">in hoc cognoscimus quoniam diligimus natos Dei cum Deum diligamus et mandata eius faciamus</span></p>
<p id="1-john-5-3"><span class="verse-num">5:3</span> <span class="verse-body">haec est enim caritas Dei ut mandata eius custodiamus et mandata eius gravia non sunt</span></p>
<p id="1-john-5-4"><span class="verse-num">5:4</span> <span class="verse-body">quoniam omne quod natum est ex Deo vincit mundum et haec est victoria quae vincit mundum fides nostra</span></p>
<p id="1-john-5-5"><span class="verse-num">5:5</span> <span class="verse-body">quis est qui vincit mundum nisi qui credit quoniam Iesus est Filius Dei</span></p>
<p id="1-john-5-6"><span class="verse-num">5:6</span> <span class="verse-body">hic est qui venit per aquam et sanguinem Iesus Christus non in aqua solum sed in aqua et sanguine et Spiritus est qui testificatur quoniam Christus est veritas</span></p>
<p id="1-john-5-7"><span class="verse-num">5:7</span> <span class="verse-body">quia tres sunt qui testimonium dant</span></p>
<p id="1-john-5-8"><span class="verse-num">5:8</span> <span class="verse-body">Spiritus et aqua et sanguis et tres unum sunt</span></p>
<p id="1-john-5-9"><span class="verse-num">5:9</span> <span class="verse-body">si testimonium hominum accipimus testimonium Dei maius est quoniam hoc est testimonium Dei quod maius est quia testificatus est de Filio suo</span></p>
<p id="1-john-5-10"><span class="verse-num">5:10</span> <span class="verse-body">qui credit in Filio Dei habet testimonium Dei in se qui non credit Filio mendacem facit eum quoniam non credidit in testimonio quod testificatus est Deus de Filio suo</span></p>
<p id="1-john-5-11"><span class="verse-num">5:11</span> <span class="verse-body">et hoc est testimonium quoniam vitam aeternam dedit nobis Deus et haec vita in Filio eius est</span></p>
<p id="1-john-5-12"><span class="verse-num">5:12</span> <span class="verse-body">qui habet Filium habet vitam qui non habet Filium Dei vitam non habet</span></p>
<p id="1-john-5-13"><span class="verse-num">5:13</span> <span class="verse-body">haec scripsi vobis ut sciatis quoniam vitam habetis aeternam qui creditis in nomine Filii Dei</span></p>
<p id="1-john-5-14"><span class="verse-num">5:14</span> <span class="verse-body">et haec est fiducia quam habemus ad eum quia quodcumque petierimus secundum voluntatem eius audit nos</span></p>
<p id="1-john-5-15"><span class="verse-num">5:15</span> <span class="verse-body">et scimus quoniam audit nos quicquid petierimus scimus quoniam habemus petitiones quas postulavimus ab eo</span></p>
<p id="1-john-5-16"><span class="verse-num">5:16</span> <span class="verse-body">qui scit fratrem suum peccare peccatum non ad mortem petet et dabit ei vitam peccantibus non ad mortem est peccatum ad mortem non pro illo dico ut roget</span></p>
<p id="1-john-5-17"><span class="verse-num">5:17</span> <span class="verse-body">omnis iniquitas peccatum est et est peccatum non ad mortem</span></p>
<p id="1-john-5-18"><span class="verse-num">5:18</span> <span class="verse-body">scimus quoniam omnis qui natus est ex Deo non peccat sed generatio Dei conservat eum et malignus non tangit eum</span></p>
<p id="1-john-5-19"><span class="verse-num">5:19</span> <span class="verse-body">scimus quoniam ex Deo sumus et mundus totus in maligno positus est</span></p>
<p id="1-john-5-20"><span class="verse-num">5:20</span> <span class="verse-body">et scimus quoniam Filius Dei venit et dedit nobis sensum ut cognoscamus verum Deum et simus in vero Filio eius hic est verus Deus et vita aeterna</span></p>
